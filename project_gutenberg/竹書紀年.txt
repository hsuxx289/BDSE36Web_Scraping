夏紀一《汲冢書》：禹都陽城。《續漢書郡國志》二注臣瓚曰：《汲郡古文》亦云居之，不居陽翟也。《漢書地理志》注《汲冢古文》並云：「禹都陽城。」《禮記緇衣》正義案：《漢書地理志》注：「臣瓚曰：《世本》禹都陽城，《汲郡古文》亦云居之，不居陽翟也。」《禮記》正義所引，本作「咸陽」，阮元校勘記引齊召南說「『咸陽』當作『陽城』」，據改。《存真》作「禹都陽城」。《輯校》作「居陽城」。《訂補》云：「朱本正文作『禹都陽城』。誤引《世本》文，王氏改之，是。」《輯校》、《訂補》似僅據《漢書》注，《續漢書》注所引明作「禹都陽城」。至臣瓚所云「《汲郡古文》亦云居之」，即承所引《世本》之「禹都陽城」而來，是《紀年》、《世本》之文本同，《禮記》正義謂「《世本》及《汲冢古文》並云『禹都陽城』」，可證。《存真》本不誤，《輯校》、《訂補》似以不誤為誤。《禮記緇衣》正義所引，《存真》、《輯校》、《訂補》皆失收。又《訂補》所引《路史後紀》卷一二注，見本書附錄。二《紀年》曰：禹立四十五年。《太平御覽》卷八二皇王部三《紀年》：益干啟位，啟殺之。《晉書束皙傳》《汲冢書》云：益為啟所誅。《史通疑古》《竹書紀年》：后啟殺益。《史通雜說上》案：《存真》、《輯校》作「益干啟位，啟殺之」。《輯校》云：「《史通》《疑古篇》、《雜說篇》兩引『益為后啟所誅』。」所引與《史通》原文不合。《韓非子外儲說右下》「潘壽言禹情」注：「言禹傳位於益，終令啟取之。」《戰國策燕策一》：「禹授益，而以啟人為吏。及老，而以啟為不足任天下，傳之益也。啟與支黨攻益，而奪之天下，是禹名傳天下於益，其實令啟自取之。」《史記燕召公世家》略同《楚辭天問》：「啟代益作后。」王夫之《楚辭通釋》卷三云：「《竹書紀年》載益代禹立，拘啟禁之，啟反起殺益以承禹祀。蓋列國之史，異說如此。」《漢書律歷志》：「張壽王言，化益為天子代禹。」皆與《紀年》略同，而傳統之說則與此異。《孟子萬章上》：「禹薦益於天，七年，禹崩。三年之喪畢，益避禹之子於箕山之陰。朝覲訟獄者，不之益而之啟，曰：『吾君之子也。』謳歌者不謳歌益而謳歌啟，曰：『吾君之子也。』」《史記夏本紀》略同後世多宗此說，而以《紀年》等書為「妄」。實際益、啟之間爭奪王位，乃原始社會轉變為階級社會之反映。四《竹書》曰：夏后開舞九招也。《山海經大荒西經》注案：《存真》、《輯校》作「九年，舞九韶」。所據為《路史後紀》卷一三注，見本書附錄。「夏后開」即夏后啟，漢景帝名啟，避「啟」字諱，漢人因改「啟」為「開」。吳大澂《韶字說》云：「古文召紹韶招昭為一字。」《字說》，據《說文解字詁林》補遺卷三上是「九招」即「九韶」。《帝王世紀》：「啟升后十年，舞九韶。」《太平御覽》卷八二引《山海經大荒西經》：「開上三嬪于天，得九辯與九歌以下。」又《海外西經》：「夏后啟于此舞九代。」《楚辭離騷》：「啟九辯與九歌兮，夏下康娛以自縱。」又《天問》：「啟棘賓商帝，九辯九歌。」「九招」「九韶」「九歌」「九辯」，當為一事。五啟征西河。《紀年》云。《北堂書鈔》卷一三帝王部案：《存真》、《輯校》作「二十五年，征西河」。所據為《路史後紀》卷一三注，見本書附錄。《帝王世紀》「啟三十五年，征河西。」《御覽》卷八二引，「河西」當即「西河」。啟征西河必有史實。今本《紀年》：「帝啟十五年，武觀以西河叛，彭伯壽帥師征西河，武觀來歸。」其說當出於《逸周書嘗麥》：「其在啟之五子，忘伯禹之命，假國無正，用胥興作亂，遂凶厥國，皇天哀禹，賜以彭壽，思正夏略。」朱右曾《逸周書集訓校釋》云：「五子，五觀也，亦曰武觀，啟子。」《呂氏春秋音初》：「殷整甲徙宅西河。」古本《紀年》：「河亶甲整即位，自囂遷於相。」見後是西河即相，今之河南安陽，與觀地觀在衛相近。所謂「啟征西河」，疑即指啟誅五觀。六《竹書》云：即位三十九年亡，年七十八。《真誥》卷一五注案：《存真》作「二十九年陟，年九十八」，所據為《路史後紀》卷一三注。《輯校》從《真誥》注。《真誥》云：「夏啟為東明公，領斗君師。」注：「禹之子也，姓姒。」下即引《竹書》云云。《存真》、《輯校》所引《路史後紀》卷一三注，見本書附錄。《輯校》云：「《太平御覽》八十二引《帝王世紀》：『啟升后十年，舞九韶。三十五年征河西。』而《通鑑外紀》：『皇甫謐曰：啟在位十年。』則《世紀》不得有三十五年之文，疑本《紀年》而誤題《世紀》也。此與《真誥》所引『啟三十九年亡』符同。《路史》注既引《紀年》『啟在位二十九年』，故『征西河』亦云『在二十五年』矣，未知孰是？」七薛瓚《漢書集注》云：《汲郡古文》又云：太康居斟尋。《水經巨洋水注》臣瓚曰：《汲郡古文》云：太康居尋。《漢書地理志》注臣瓚云：《汲冢古文》云：太康居斟尋。《史記夏本紀》正義《汲冢古文》云：太康居斟尋。《史記周本紀》正義案：《巨洋水注》等書引《汲郡古文》云：「太康居斟尋，羿亦居之，桀又居之。」乃隱括之辭，非原文。《水經注》稱薛瓚《漢書集注》，裴駰《史記集解序》、顏師古《漢書敘例》作「臣瓚」，以為「莫知姓氏」，裴氏又稱其書名《漢書音義》，皆與酈氏異。《穆天子傳》敘錄有校書郎傅瓚者曾參與校理之役，《史記索隱》以為即臣瓚，又引劉孝標說以為于瓚。《敘例》謂臣瓚「舉駮前說，喜引《竹書》」。《索隱》以為傅瓚，疑是。臣瓚所引《竹書》，稱《汲郡古文》或《汲冢古文》。八薛瓚《漢書集注》：《汲郡古文》又云羿亦居之。《水經巨洋水注》臣瓚曰：《汲郡古文》云：羿亦居之。《漢書地理志》注臣瓚云：《汲冢古文》云：羿亦居之。《史記夏本紀》正義《汲冢古文》云：羿亦居之。《史記周本紀》正義案：《巨洋水注》等書引《汲冢古文》云：「太康居斟尋，羿亦居之，桀又居之。」《存真》、《輯校》據此作「羿居斟尋」。九《紀年》曰：帝相即位，處商丘。《太平御覽》卷八二皇王部案：《輯校》「帝相」作「后相」《存真》同，「處」作「居」，影宋刻及鮑刻《御覽》皆與所引異。《左傳僖公三十一年》：「冬，狄圍衛，衛遷於帝丘。卜曰三百年。衛成公夢康叔曰：『相奪予享。』公命祀相，甯武子不可，曰：『鬼神非其族類，不歆其祀。杞、鄫何事？相之不享於此，久矣！非衛之罪也。』」是帝相曾處帝丘。王應麟《通鑑地理通釋》卷四因謂「今按『商丘』當作『帝丘』」。《存真》云：「『商』當為『帝』。帝丘，秦漢之濮陽，《左傳》『衛遷帝丘，衛成公命祀相』，是也。」雷學淇《考訂竹書紀年》卷二說同疑是。一《紀年》曰：帝相元年，征淮夷。《太平御覽》卷八二皇王部案：《存真》、《輯校》作「元年，征淮夷、畎夷」。據《路史》增「畎夷」二字。《輯校》又引《後漢書西羌傳》：「后相即位，元年，乃征畎夷。」《存真》未收。《訂補》云：「按《西羌傳》云：『后相即位，乃征畎夷』，注不云出《紀年》，王氏蓋以《西羌傳》三代事多本《紀年》而推定之，惟欠釋明，偶失。」《存真》、《輯校》所引《路史後紀》卷一三注，見本書附錄。甲骨文所記方國有「隹尸」《殷虛書契後編》下三六六，郭沫若同志云：「卜辭有隹尸，殆即淮夷。」《殷契粹編》考釋頁五有關「淮夷」史事，屢見西周金文及先秦典籍。一一《紀年》：二年，征風夷及黃夷。《太平御覽》卷八二皇王部《竹書紀年》曰：后相即位，二年，征黃夷。《後漢書東夷傳》注《竹書紀年》曰：相二年，征黃夷。《通鑑外紀》卷二案：《輯校》所引尚有《路史後紀》卷一三注一條，見本書附錄。雷學淇《竹書紀年義證》卷八云：「《後漢書東夷傳》曰：『夷有九種，曰畎夷、于夷、方夷、黃夷、白夷、赤夷、玄夷、風夷、陽夷。』黃白赤玄以服色而別者，與方風等皆近海之夷。」一二《竹書紀年》曰：后相七年，于夷來賓。《後漢書東夷傳》注《紀年》曰：相七年，干夷來賓。《通鑑外紀》卷二案：《通鑑外紀》作「干夷」，誤。《存真》、《輯校》所引《路史後紀》卷一三注，見本書附錄。甲骨文中所記方國有「盂方」《殷虛書契後編》上一八六，且屢見，郭沫若同志云：「所謂盂方者，可知乃殷東方之國也。宋地亦有名盂者，《春秋僖二十一年》『宋公、楚子、陳侯、蔡侯、鄭伯、曹伯會于盂』。杜注：『宋地，襄邑西北有盂亭。』地在河南睢縣。又《左傳哀二十六年》：『六子在唐盂』，顧棟高謂與睢縣之盂為一地。余意卜辭之盂方當即此附近之古國。」《卜辭通纂》考釋頁一二七「盂方」當即「于夷」。楊樹達《積微居甲文說》云：「于夷即卜辭之盂方。」卷下頁四四陳逢衡《竹書紀年集證》卷一、雷學淇《竹書紀年義證》卷八皆謂「于夷」即《禹貢》之「嵎夷」。《禹貢》戰國時人所為，距商代已遠，且地在今山東蓬萊一帶濱海之地顧頡剛先生說，見《中國古代地理名著選讀》頁一三，地望亦不甚合。一三薛瓚《漢書集注》云：按《汲郡古文》：相居斟灌。《水經巨洋水注》案：《存真》、《輯校》均引有《漢書地理志》注，《訂補》云：「《漢書地理志》注無引臣瓚此注，朱、王二氏偶失檢，誤引。」又《輯校》所引《路史後紀》卷一三注，見本書附錄。《帝王世紀》：「帝相一名相安，自太康已來，夏政凌遲，為羿所逼，乃徙商丘，依同姓諸侯斟灌、斟尋氏。」《御覽》卷八二引一四《竹書紀年》曰：後少康即位，方夷來賓。《後漢書東夷傳》注案：《存真》後有「獻其樂舞」四字。《輯校》云：「《路史後紀》十三注引此，下有『獻其樂舞』四字，疑涉帝發時事而誤。」《存真》、《輯校》所引《路史後紀》注，見本書附錄。楊樹達《積微居甲文說》云：「卜辭關涉方族者至多，方在殷時為一至強之國族，其事灼灼甚明。《後漢書東夷傳》李注引《竹書紀年》曰：『少康即位，方夷來賓。』據此知方族之立國，遠在夏時，少康中興，方嘗效順。」卷下頁四二至四四一五《紀年》曰：帝宁居原，自遷于老丘。《太平御覽》卷八二皇王部案：《御覽》影宋刻本「老丘」作「老王」，鮑刻本作「老丘」，是。《存真》、《輯校》作「老丘」，並據《路史後紀》卷一三注，于「自」字下補「原」字。《路史》注所引見本書附錄。「帝宁」或作「帝予」《史記夏本紀》，或作「帝杼」《世本》、《夏本紀》索隱引，或作「后杼」《左傳襄公四年》，或作「」《墨子非儒下》。一六《汲郡竹書》曰：柏杼子征于東海及王壽，得一狐九尾。《山海經海外東經》注《汲冢竹書》：伯杼子往于東海，至于三壽，得一狐九尾。《稽瑞》《書紀年》曰：夏伯杼子東征，獲狐九尾。《太平御覽》卷九九獸部案：《稽瑞》原引作《汲冢周書》，據《山海經》郭注，「周書」當為「竹書」之誤。本條《存真》、《輯校》、《訂補》失收。又《存真》、《輯校》所引《路史後紀》卷一三注，見本書附錄。雷學淇《竹書紀年義證》卷九云：「三壽，東海之國名也。郭璞《山海經》注引作王壽，《路史》注云：『即平壽也。』《逸書王會》曰：『青丘狐九尾。』孔晁注云：『青丘，海東地名。』《山海經》曰：『青丘國，其狐四足九尾。』《淮南子本經訓》曰：『繳大風於青丘之澤。』《抱朴子》云：『黃帝東至青丘，過風山。』當即紀中風夷之國，三壽蓋近之。」一七《竹書紀年》曰：后芬即位，三年，九夷來御，曰畎夷、于夷、方夷、黃夷、白夷、赤夷、玄夷、風夷、陽夷。《太平御覽》卷七八四夷部《竹書紀年》曰：后芬發即位，三年，九夷來御。《後漢書東夷傳》注《竹書紀年》曰：槐三年，九夷來御。《通鑑外紀》卷二案：《後漢書》注，影宋紹興本作「后芬發即位」，殿本無「發」字。《存真》作「后芬發」。《輯校》云：「《御覽》『芬』作『方』，所據為鮑刻本，影宋本作「芳」，當為「芬」字之訛。又《御覽》所引「曰畎夷」等十九字，《輯校》引郝懿行《竹書紀年校正》卷三之說，以為「疑本注文，誤入正文」。《存真》有，《輯校》刪。《訂補》云：「以文義觀之，此十九字似屬正文。」是。《輯校》所引《路史後紀》卷一三注，見本書附錄。「九夷」之稱，典籍恆見。《墨子非攻中》：「九夷之國，莫不賓服。」孫詒讓《墨子閒詁》卷五云：「《爾雅釋地》云：『九夷、八狄、七戎、六蠻，謂之四海。』《王制》孔疏云：『九夷依《東夷傳》九種，曰：畎夷、于夷、方夷、黃夷、白夷、赤夷、玄夷、風夷、陽夷。』此九夷與吳楚相近，蓋即淮夷，《書敘》云：『成王伐淮夷，遂踐奄。』《韓非子說林上篇》云：『周公旦攻九夷而商蓋伏。』『商蓋』即『商奄』，則九夷亦即淮夷。」孫氏之說近是。一八《竹書紀年》曰：洛伯用與河伯馮夷鬥。《水經洛水注》《竹書》作馮夷。《山海經海內北經》注案：《存真》列於「后芬發即位」後，《輯校》附於「無年世可繫者」。今從《存真》。雷學淇《竹書紀年義證》卷九云：「河、洛二國名，即西河有洛之類，《周禮》所謂澤國也。『用』與『馮夷』二君名。鬥者，《說文》曰『遇也』，《玉篇》曰『爭也』，謂相遇而爭，初非有心于戰也，猶《孟子》言鄒與魯鬨矣。《歸藏易》曰：『昔者，河伯筮與洛伯戰而枚占，昆吾占曰：不吉。』《路史》、《玉海》並引之即此事。蓋主兵者，洛伯也。《水經洛水注》據《太公金匱》、《河圖》、《樂錄》以二伯為河洛之神，非是。」一九《紀年》曰：后芬立四十四年。《太平御覽》卷八二皇王部案：《輯校》所引《路史後紀》卷一三注，見本書附錄。二《紀年》云：「后荒即位，元年，以玄珪賓于河，命九東狩于海，獲大鳥。」《北堂書鈔》卷八九禮儀部《紀年》曰：后荒即位，元年，以玄璧賓于河，狩于海，獲大魚。《初學記》卷一三禮部上《紀年》曰：后芒即位，元年，以玄珪賓于河，東狩于海，獲大魚。后芒陟位，五十八年。《太平御覽》卷八二皇王部案：《書鈔》所引，《存真》刪「命九東」三字，「鳥」作「魚」。《輯校》云：「『九』字下，或奪『夷』字，疑謂后芬時來御之九夷。」《訂補》云：「案各書所引皆作『獲大魚』，《書鈔》『鳥』字當是『魚』誤。」《存真》、《訂補》所引《路史後紀》卷一三注，見本書附錄。《史記三代世表》索隱：「帝芒，音亡，一作荒。」諸書所引《紀年》或作「后芒」，或作「后荒」。雷學淇《義證》卷九釋「以玄珪賓于河」為「以玄珪沉祭」，是。《左傳昭公二十四年》：「冬十月癸酉，王子朝用成周之寶珪沈于河。」「沈」字據《史記周本紀》正義引《左傳》補，見洪亮吉《春秋左傳詁》卷一八。以珪璧沈于河以祭河神，為古代宗教迷信表現之一。《爾雅釋天》：「祭川曰浮沈。」《儀禮覲禮》：「祭川沈。」其俗起源頗早，甲骨文所記即有「沈」祭，多以祭河，且用珪璧之屬。《殷虛書契後編》上二三、四：「丁巳卜，其于河牢，沈嬖。」又《鐵雲藏龜》一二七二：「丙子卜，賓貞：嬖河。」即，二玉為一，陳夢家《殷虛卜辭綜述》云：「嬖疑即璧一雙，沈嬖疑即沈璧。」頁五九八緯書《尚書中候》歷舉「堯沈璧于河」、「舜沈璧于河」《古微書》卷四，「周成王舉堯舜之禮沈璧于河」同上卷一三，亦即此俗。二一《竹書》曰：殷王子亥賓于有易而淫焉，有易之君綿臣殺而放之，是故殷主甲微假師于河伯以伐有易，滅之，遂殺其君綿臣也。《山海經大荒東經》注河伯僕牛，皆人姓名託寄也，見《汲郡竹書》。《山海經大荒東經》注案：《大荒東經》：「王亥託于有易河伯僕牛。」注即見《汲郡竹書》云云。《存真》下條作「王亥託于有易河伯僕牛」。上條「主甲微」作「上甲微」。《輯校》下條作「河伯僕牛」。《訂補》所引《路史國名紀》己，見本書附錄。《存真》引於「后泄二十一年」條前，《輯校》附於無年世可繫者。今從《存真》。王亥，見甲骨文與先秦典籍，王國維《殷卜辭中所見先公先王考》收《觀堂集林》、吳其昌《卜辭所見殷先公先王三續考》《燕京學報》第十四期及顧頡剛先生《周易卦爻辭中的故事》同上刊第六期論證甚詳，辭繁不具引。《訂補》云：「徐文靖《統箋》四、陳逢衡《集證》十二皆以僕牛為地名。王國維《殷卜辭中所見先公先王考》以僕牛即服牛，論證極詳，今標點從之。」《大荒東經》注以河伯僕牛皆為人名，與正文頗不合，疑誤，現亦從王說，河伯僕牛之間不加頓號。二二《竹書紀年》曰：后泄二十一年，命畎夷、白夷、赤夷、玄夷、風夷、陽夷。《後漢書東夷傳》注《紀年》曰：帝泄二十一年，加畎夷等爵命。《通鑑外紀》卷二案：《存真》據《路史後紀》卷一三注，後補「繇是服從」四字。據《後漢書西羌傳》，非《紀年》之文，見雷學淇《考訂竹書紀年》卷二。《存真》、《輯校》所引《路史後紀》注，見本書附錄。二三《紀年》曰：不降即位，六年，伐九苑。立十九年。其弟立，是為帝扃。《太平御覽》卷八二皇王部案：「立十九年」，據影宋本《御覽》，鮑刻本作「六十九年」，《存真》、《輯校》、《訂補》所據皆鮑刻。《路史後紀》卷一三注亦作「六十九」。今姑據影宋本。「其弟立」七字，影宋本、鮑刻本皆作夾注，《訂補》僅以「是為帝扃」四字為夾注。不降，《世本》作「帝降」《史記夏本紀》索隱引。雷學淇《竹書紀年義證》卷九云：「九苑，國名，地系未詳。《逸周書王會篇》載伊尹獻令正南有『九菌』，明本或作『九』，豈即此歟？」二四《汲冢書》曰：胤甲居於河西，天有妖，十日並出。又言：本有十日，迭次而運照無窮。《太平御覽》卷四天部《汲郡竹書》曰：胤甲即位，居西河，有妖孽，十日並出。《山海經海外東經》注《汲冢書》曰：胤甲居西河，天有孽，日並出。《開元占經》卷六《紀年》曰：帝廑一名胤甲，即位居西河，天有祅孽，十日並出。《太平御覽》卷八二皇王部《汲冢紀年》曰：胤甲即位，居西河，十日並出，其年胤甲陟。《通鑑外紀》卷二案：《輯校》云：「『又言：本有十日，迭次而運照無窮』十三字，則恐是注文。」不入輯。《紀年》有注，古籍無徵，疑為《竹書同異》之文。《隋書經籍志》著錄有《紀年》十二卷，注云：「汲冢書，并《竹書同異》一卷。」當為記荀勖、和嶠本與束皙本之同異。《存真》、《輯校》所引《路史後紀》卷一三，見本書附錄。天有十日，十日並出，本為古代神話傳說。《莊子。齊物論》「昔者十日並出，萬物皆焦。」「焦」原作」照」，據《山海經。海外東經》郭注引改。《楚辭。招魂》：「十日並出，流金鑠石些。」《淮南子。本經訓》：「逮至堯之時，十日並出，焦禾稼，殺草木，而民無所食。」聞一些多先生《楚辭校補》云：「案古言天有十日，更番運照，則一時仍只一日，此猶常態也。又言十日並出，則十日同時俱出，故其為熱酷烈，異於常時。」《聞一多全集》第二冊頁四五三》二五《紀年》曰：后昊立三年帝皋也。《太平御覽》卷八二皇王部案：《存真》、《輯校》未引「帝皋也」三字，《訂補》亦未及，蓋以為注文。疑此為《竹書同異》之語。《訂補》所引《路史。後紀》卷一三注，見本書附錄。二六《紀年》曰：后發一名后敬，或曰發惠其子立，為桀。《太平御覽》卷八二皇王部案：「其子立為桀」五字，《存真》未引，蓋以為注文，疑為《竹書同異》之語。《存真》、《輯校》所引《路史。後紀》卷一三注，見本書附錄。二七《紀年》云：后發即位，元年，諸夷賓于王門，再保庸會于上池，諸夷入舞。《北堂書鈔》卷八二禮儀部《竹書紀年》曰：后發即位，元年，諸夷賓于王門，諸夷入舞。《後漢書，東夷傳》注《竹書紀年》又曰：后發即位，元年，諸夷賓于王門，諸夷入舞。《太平御覽》卷七八四夷部《紀年》曰：發元年，諸夷賓于王門，獻其樂舞。《通鑑外紀》卷二案：孔本《書鈔》卷八二兩引《紀年》此文，一見於「會於上池」條，一見於「會於上池諸夷入舞」條，前條作「保庸」，後條「庸」字作「墉」，其餘全同。《存真》、《輯校》、《訂補》未指出。又《存真》、《輯校》所引《路史後紀》卷一三注，見本書附錄。二八薛瓚《漢書集注》《汲郡古文》又云：桀又居之。《水經巨洋水注》臣瓚曰：《汲郡古文》云：桀又居之。《漢書地理志》注臣瓚云：《汲冢古文》云：桀又居之。《史記夏本紀》正義《汲冢古文》云：桀又居之。《史記周本紀》正義案：《巨洋水注》等書引《汲郡古文》云：「太康居斟尋，羿亦居之，桀又居之。」《訂補》所引《路史後紀》卷一三注，見本書附錄。二九《汲冢竹書》曰：不窋之晜孫。《爾雅釋親》注案：《釋親》：「玄孫之子為來孫，來孫之子為晜孫。」注：「晜，後也。」下即引《汲冢竹書》云云。《存真》列於后桀之世，云：「晜孫者，玄孫之孫，己之六世孫也。此云『不窋之晜孫』，不知所指，意者其指公劉乎？漢劉敬對高帝曰：『周之先自后稷，堯封之邰，積德累善，十有餘世，公劉避桀居豳』，然則公劉正當夏桀之世也。《周本紀》所記代系本不足信。《周語》：『祭公謀父曰：昔我先王世后稷，以服事虞夏。』云世后稷，則非一世可知。不窋既非棄子，則公劉亦非棄之曾孫可知。湯伐桀至紂十七世，《世本》公劉至文王十六世《史記》止十二世，世數略相當，故附著之。」《輯校》附於「無年世可繫者」。現姑從《存真》。三《紀年》曰：后桀伐岷山，岷山女于桀二人，曰琬、曰琰。桀受二女，無子，刻其名于苕華之玉，苕是琬，華是琰。而棄其元妃于洛，曰末喜氏。末喜氏以與伊尹交，遂以間夏。《太平御覽》卷一三五皇親部《汲冢書》所謂苕華之玉。《山海經西山經》注郭璞曰：《汲冢竹書》曰：桀伐岷山，得女二人，曰琬，曰琰。桀愛二女，其名于苕華之玉，苕是琬，華是琰也。《史記司馬相如傳》集解苕華。《紀年》。《北堂書鈔》卷二一帝王部《紀年》曰：桀伐山，山莊王女于桀二女，曰琬，曰琰。桀受二女，無子，斷其名于苕華之玉，苕是琬，華是琰。《藝文類聚》卷八三寶玉部《紀年》曰：后桀命扁伐山民，山民女于桀二人，曰琬，曰琰。桀愛二人，女無子焉，其名于苕華之玉，苕是琬，華是琰，而棄其元妃于洛，曰妹喜。《太平御覽》卷八二皇王部《書紀年》曰：桀伐山，獻女于桀，二女曰琬，曰琰。桀受女，刻其名于苕華之玉，苕是琬，華是琰。《太平御覽》卷三八一人事部燉煌高納之郡府《紀年》曰：桀伐岷山，岷山女于桀二女，曰琬，曰琰。桀愛二女，無子，刻其名于苕華之玉，苕是琬，華是琰。《太平御覽》卷八五珍寶部燉煌《紀年》曰：桀伐岷山，岷山女于桀二女，曰琬，曰琰。桀愛二女，無子，刻其名於苕華之玉，苕是琬，華是琰。《事類賦》注卷九玉案：《輯校》、《訂補》所據《御覽》蓋為鮑刻本。卷一三五所引之「進女于桀二人」，鮑本如此，影宋本「進」字作「岷山」二字，與卷八二引「山民岷山女于桀二人」，《類聚》引「岷山莊王女于桀二女」同。「女」字作動詞用，《國語晉語》韋昭注：「以女進人曰『女』。」「進」字當為後人所改。《輯校》云：「『琰』，《御覽》引皆作『玉』。」鮑本如此，影宋本皆作「琰」，不誤。《御覽》卷八五一條、《事類賦》注卷九一條，《存真》、《輯校》、《訂補》失收。「燉煌高納之郡府」或為《紀年》之收藏者，待考。《韓非子難四》曰：「是以桀索山之女，而天下離。」「山」即「岷山」。《左傳昭公十一年》：「桀克有緡以喪其國。」是「山」亦即「有緡」。《楚辭天問》：「桀伐蒙山，何所得焉？」「岷」、「蒙」又一聲之轉。諸書所記，皆當以《紀年》為其注腳。「末喜氏以與伊尹交遂以間夏」，《國語晉語一》「妹喜有寵，於是乎與伊尹比而亡夏」，與此合。又《訂補》云：「按《孫子用間篇》：『昔殷之興也，伊摯在夏。故明君賢將能以上智為間者，必成大功。』伊摯即是伊尹，與此『遂以間夏』語相合，可以互證。」《管子輕重甲》：「女華者，桀之所愛也。」《呂氏春秋慎大》：「桀迷惑於末嬉，好彼琬、琰。」所謂「女華」、「琬琰」，即岷山二女。三一《汲冢古文》曰：夏桀作傾宮、瑤臺，殫百姓之財。《文選東京賦》注《汲郡地中古文冊書》曰：桀築傾宮，飾瑤臺。《文選吳都賦》注《汲冢古文》曰：桀作傾宮，飾瑤臺。《文選七命》注《紀年》曰：桀傾宮，飾瑤臺，作瓊室，立玉門。《太平御覽》卷八二皇王部案：《訂補》所引《路史發揮》卷六，見本書附錄。《晏子春秋內篇諫下》：「及夏之衰也，其王桀背棄德行，為璿室、玉門。」雷學淇《竹書紀年義證》卷一云：「《汲冢瑣語》曰：『桀築傾宮，起瑤臺』，《春秋繁露》所謂充傾宮之志也《王道篇》。傾宮者，傾危之義，言高也。高誘《淮南墬形》注云：『宮滿一頃』，此言大矣。」三二《書紀年》曰：夏桀末年，社坼裂，其年為湯所放。《太平御覽》卷八八咎徵部案：《存真》、《輯校》所引《路史後紀》卷一三注，見本書附錄。《存真》正文刪「其年為湯所放」六字，云：「《淮南子》云：『桀之時，植社槁而裂』，即謂此也。《御覽》引此云：『其年為湯所放。』」三三《紀年》曰：湯遂滅夏，桀逃南巢氏。《太平御覽》卷八二皇王部三四《紀年》曰：自禹至桀十七世，有王與無王，用歲四百七十一年。《太平御覽》卷八二皇王部《汲冢紀年》曰：有王與無王，用歲四百七十一年矣。《史記夏本紀》集解徐廣曰：案《汲冢紀年》曰：有王與無王，用歲四百七十一年。《史記夏本紀》索隱《紀年》曰：凡夏自禹以至於桀，十七王。《文選六代論》注《汲冢紀年》曰：夏十七王四百七十一年。《通鑑外紀》卷二案：《史記夏本紀》索隱引徐廣《史記音義》一條，《存真》、《輯校》、《訂補》失收。又《存真》、《輯校》所引《路史後紀》卷一三注，見本書附錄。殷紀一《紀年》曰：湯有七名而九征。《太平御覽》卷八三皇王部案：《御覽》影宋刻及鮑刻本皆作「七名」，《存真》、《輯校》同，《訂補》改作「七命」，無說。湯有「七名」，古有此說，《金樓子興王篇》云：「成湯凡有七號：一名姓生，二云履長，三云瘠肚，四云天成，五云天乙，六云地甲，七云成湯。」或出於緯書，不盡可信。楊樹達《積微居甲文說》云：「按《太平御覽》八十三引古本《竹書紀年》云：『湯有七名而九征。』今湯名可知者，湯卜辭作唐、太乙、履三名而已。」頁三五《孟子滕文公下》：「湯十一征而無敵于天下。」《帝王世紀》：「成湯凡二十七征，而德施于諸侯。」《御覽》卷八三引《廣弘明集》卷一一法琳《對傅奕廢佛僧事》所云：「湯凡九征二十七戰」，則綜合《紀年》、《世紀》之文。所謂「九征」、「十一征」、「二十七征」，皆言其征伐之頻繁，《存真》一一為之從典籍勾稽「九征」之名，以征葛、有洛、豕韋、顧、昆吾、夏、三朡當之，而以「餘二征未詳」，似泥。甲骨文作「唐」或「大乙」。二《紀年》曰：外丙勝居亳。《太平御覽》卷八三皇王部案：《存真》於「外丙勝」下增「即位」二字，《輯校》同，《訂補》「據《御覽》刪」，是。甲骨文作「卜丙」，郭沫若同志云：「羅振玉云：『卜丙，《孟子》及《史記》均作外丙。《尚書序》云：成湯既沒，大甲元年。不言有外丙、仲壬，太史公采《世本》有之。今卜丙之名屢見於卜辭，則孟子與史公為得實矣。』按此片以卜丙、大甲、大庚、大戊為次，卜丙之為外丙無疑。」《卜辭通纂》頁四六《廣弘明集》卷一一法琳《對傅奕廢佛僧事》：「伊尹立湯子勝」，勝即外丙，似亦據《紀年》。三《紀年》又稱：殷仲壬即位，居亳，其卿士伊尹。《春秋經傳集解後序》《太平御覽》卷八三皇王部引杜預《春秋後序》同《紀年》云：殷仲壬即位，居亳，其卿士伊尹。《尚書咸有一德》正義《汲冢紀年》曰：殷仲壬即位，居亳，其卿士伊尹。《通鑑外紀》卷二案：「其卿士」，《存真》作「命卿士」，《輯校》同，云：「《春秋經傳集解後序》、《尚書咸有一德》疏、《通鑑外紀》二引《紀年》，《太平御覽》八十三引杜《後序》，均作『其卿士伊尹』。」《存真》、《輯校》蓋據今本。甲骨文無仲壬，董作賓云：「卜辭中不見中壬，疑南壬即是中壬。卜辭中帝王名稱，日干上一字，多與後世所傳者異，如示之與主，虎之與沃，羌之與陽，康之與庚，皆是，而其他先祖皆有祭，中壬不能獨無。《春秋經傳集解後序》引《紀年》『仲壬即位，居亳』，亳在殷南，稱曰南壬，或即以此。」《甲骨文斷代研究例》，刊《慶祝蔡元培先生六十五歲紀念論文集》上冊第三三二至三三三頁。伊尹，甲骨文有「伊尹」、「伊」、「伊奭」諸稱。又有「黃尹」，亦即伊尹。郭沫若同志云：「黃尹，余謂即阿衡伊尹。或說阿衡與伊尹乃二人，舉《君奭》以伊尹隸于成湯，以保衡隸于大甲為證。然《商頌長發》『允也天子，降予卿士，實維阿衡，實左右商王』。敘在成湯伐夏之次，則又非伊尹莫屬。舊說為一人，恐仍不能易。」《殷契粹編》考釋頁三三先秦典籍記伊尹者至多，齊靈公時之《叔夷鐘》銘文亦云：「成唐湯，又有敢嚴才在帝所，尃受天命，伐夏司祀，厥靈師，伊少小臣隹輔，咸有九州，處禹之堵土。」《兩周金文辭大系》考釋頁二三所謂「伊小臣」即伊尹。四《紀年》又稱：仲壬崩，伊尹放大甲于桐，乃自立也。伊尹即位，放大甲七年，大甲潛出自桐，殺伊尹，乃立其子伊陟、伊奮，命復其父之田宅而中分之。《春秋經傳集解後序》《太平御覽》卷八三皇王部引杜預《春秋後序》略同《紀年》：太甲殺伊尹。《晉書束皙傳》《紀年》云：仲壬崩，伊尹放太甲於桐而自立也。伊尹即位於太甲七年，太甲潛出自桐，殺伊尹，乃立其子伊陟、伊奮，命復其父之田宅而中分之。《尚書咸有一德》正義《紀年》曰：太甲潛出自桐，殺伊尹。《文選豪士賦》注《汲冢書》云：太甲殺伊尹。《史通疑古》《竹書紀年》：太甲殺伊尹。《史通雜說上》《汲冢書》云：伊尹自篡立後，太甲潛出，親殺伊尹而用其子。《廣弘明集》卷一一法琳《對傅奕廢佛僧事》《汲冢紀年》稱：伊尹放太甲于桐，尹乃自立，暨及位于太甲七年，太甲潛出自桐，殺伊尹，乃立其子伊陟、伊奮，命復其父之田宅而中分之。柳開《河東集》卷三《太甲誅伊尹論》《汲冢紀年》曰：仲壬崩，伊尹放太甲于桐，乃自立也。伊尹即位於太甲七年，太甲潛出自桐，殺伊尹，乃立其子伊陟、伊奮，命復其父之田宅而中分之。《通鑑外紀》卷二案：《尚書咸有一德》正義、《御覽》引《春秋後序》、《通鑑外紀》等皆作「於太甲七年」。《存真》刪「於太甲」三字，《輯校》「於」作「放」，校語云：「《外紀》『放大甲』作『於大甲』。」似他書皆作「放」，誤。《存真》所引《路史發揮》卷五，見本書附錄。甲骨文作「太甲」。據史籍，太甲，太丁之子，湯孫。《孟子萬章上》：「伊尹相湯以王於天下，湯崩，大丁未立，外丙二年，仲壬四年。太甲顛覆湯之典刑，伊尹放之於桐。三年，太甲悔過，自怨自艾，於桐處仁遷義，三年以聽伊尹之訓己也，復歸於亳。」《史記殷本紀》：「湯崩，太子太丁未立而卒，於是迺立太丁之弟外丙，是為帝外丙。帝外丙即位三年崩，立外丙之弟中壬，是為帝中壬。帝中壬即位四年崩，伊尹迺立太丁之子太甲。帝太甲既立三年，不明，暴虐，不遵湯法，亂德，於是伊尹放之於桐宮。三年，伊尹攝行政當國，以朝諸侯。帝太甲居桐宮三年，悔過自責反善，於是伊尹迺迎帝太甲而授之政。」此傳統之說，與《紀年》異。《御覽》卷八三引《瑣語》云：「仲壬崩，伊尹放太甲，乃自立四年。」所引過簡，但所反映之史事，與《紀年》同，可證戰國時有此種傳說存在。湯死後，其長子太丁已前卒，伊尹乃立太丁之弟外丙；外丙死，繼立其弟仲壬，政權皆為伊尹所控制。仲壬死，按商朝繼承之制，應由太丁之子太甲即位。伊尹囚太甲篡立。伊尹統治七年，太甲從被囚之桐宮潛出，殺死伊尹，恢復王位。太甲不承認伊尹篡立七年，故其殺伊尹時稱為「太甲七年」。五按《紀年》太甲唯得十二年。《史記魯世家》索隱案：《存真》據此作「大甲十二年，陟」，《輯校》無「大甲」二字。《尚書無逸》：「肆祖甲之享國，三十有三年。」《偽孔傳》以祖甲為「湯孫太甲」。王肅說同。馬融、鄭玄則以為「武丁子帝甲」見《史記魯世家》集解及索隱。《無逸》述祖甲事在武丁之次，當非太甲。《廣弘明集》卷一一法琳《對傅奕廢佛僧事》引《陶公年紀》：「太甲治十年」，近於《紀年》。六《紀年》曰：沃丁絢即位，居亳。《太平御覽》卷八三皇王部案：甲骨文作「丁」，或釋「羌丁」。郭沫若同志云：「丁此片僅見指《殷虛書契後編》上二一一三以沃甲作甲例之，則此乃沃丁也。」《卜辭通纂》考釋頁六四陳夢家以此片丁為父丁誤釋，別舉《殷虛書契前編》五八五及善齋舊藏甲骨二三三一片為說，認為「可能是沃丁」《殷虛卜辭綜述》頁四二三。七《紀年》曰：小庚辯即位，居亳即太庚也。《太平御覽》卷八三皇王部案：《存真》、《輯校》未引夾注「即太庚也」四字。《訂補》已指出。《史記殷本紀》作「太庚」。《吉石盦叢書》影印日本高山寺藏古鈔本《殷本紀》作「大庚」。甲骨文作「大庚」。八《紀年》曰：小甲高即位，居亳。《太平御覽》卷八三皇王部案：甲骨文作「小甲」。九《紀年》曰：雍己即位，居亳。《太平御覽》卷八三皇王部案：甲骨文作「邕巳」。一《紀年》曰：仲丁即位，元年，自亳遷于囂。《太平御覽》卷八三皇王部案：影宋本及鮑刻本「囂」皆作「嚚」，《存真》始改為「囂」。《訂補》云：「案《史記殷本紀》：『帝仲丁遷於隞。』索隱云：『隞亦作囂。』《通鑑外紀》二：『仲丁自亳遷都囂』，即作『囂』。隞與囂音近相通，囂與嚚為字形之訛，此改作『囂』，是。」甲骨文作「中丁」。一一《竹書紀年》曰：仲丁即位，征于藍夷。《後漢書東夷傳》注《竹書紀年》又曰：仲丁即位，征于藍夷。《太平御覽》卷七八四夷部案：據《後漢書》注，《御覽》影宋本及鮑刻本皆脫「征」字，補。一二《紀年》曰：外壬居囂。《太平御覽》卷八三皇王部案：《御覽》影宋本及鮑刻本皆作「居嚚」，《存真》、《輯校》改「嚚」為「囂」，是參前條。甲骨文作「卜壬」。一三《紀年》曰：河亶甲整即位，自囂遷于相。征藍夷，再征班方。《太平御覽》卷八三皇王部案：「囂」原作「嚚」，據《存真》、《輯校》改。《呂氏春秋音初》：「殷整甲徙宅河西，猶思故處，實始作為西音。」「整甲」即「河亶甲整」，「徙宅河西」，即「遷于相」，「故處」即「囂」，所記為一事。甲骨文作戔甲，郭沫若同志云：「戔甲當即河亶甲，河亶者戔之緩言也。」《卜辭通纂》考釋頁四一一四《紀年》曰：祖乙勝即位，是為中宗，居庇。《太平御覽》卷八三皇王部案：《存真》、《輯校》皆作「祖乙滕」，蓋據今本。《輯校》云：「《路史國名紀》丁引『滕』作『勝』。」似《御覽》作「滕」，《路史》作「勝」，影宋本及鮑刻本《御覽》皆作「勝」。《輯校》所引《路史》見本書附錄。《尚書無逸》：「昔在殷王中宗，嚴恭寅畏，天命自度，治民祗懼，不敢荒寧。肆中宗之享國，七十有五年。」《偽孔傳》、《史記殷本紀》及鄭玄《詩烈祖》箋皆以中宗為太戊。王國維云：「戩壽堂所藏殷契文字中，有斷片，存字六，曰：『中宗祖乙牛，吉。』稱祖乙為中宗，全與古來尚書學家之說違異，惟《太平御覽》八十三引《竹書紀年》曰：『祖乙滕即位，是為中宗，居庇。』今由此斷片知《紀年》是而古今尚書學家非也。」《殷卜辭中所見先公先王續考》，見《觀堂集林》。王氏之說，又見所著《戩壽堂所藏殷虛文字考釋》及《古史新證》。甲骨文亦作「下乙」，見胡厚宣《卜辭下乙說》見《甲骨學商史論叢》初集。《史記殷本記》：「帝祖乙立，殷復興。」《晏子春秋內篇諫上》：「湯、太甲、武丁、祖乙，天下之盛君也。」祖乙之稱「中宗」或即以此。一五《紀年》曰：帝開甲踰即位，居庇。《太平御覽》卷八三皇王部案：開甲，《史記殷本紀》作「沃甲」。《世本》作「開甲」《史記》《殷本紀》、《三代世表》索隱引，與《紀年》同。甲骨文作「甲」，或釋「羌甲」。一六《紀年》曰：祖丁即位，居庇。《太平御覽》卷八三皇王部案：甲骨文作「且祖丁」。一七《紀年》曰：南庚更自庇遷于奄。《太平御覽》卷八三皇王部案：《輯校》所引《路史國名紀》丁，見本書附錄。甲骨文作「南庚」。一八《紀年》曰：陽甲即位，居奄。《太平御覽》卷八三皇王部《竹書》曰：和甲西征，得一丹山。《山海經大荒北經》注案：《山海經》注引《竹書》，《存真》入輯。《輯校》改列祖甲下，云：「『和』、『祖』二字，形相近，今本《紀年》繫之陽甲，乃有『陽甲名和』之說矣。」此僅以「和」、「祖」形近為說，無確證，其《今本竹書紀年疏證》卷上則云：「隸書『和』、『祖』二字形相近，和甲疑即祖甲之訛。」尚作疑似之詞。楊樹達云：「今本《紀年》云：『陽甲名和。』按《山海經大荒北經》郭注引古本《紀年》云：『和甲西征，得丹山。』按和甲之稱，與《呂氏春秋》稱河亶甲為整甲者辭例同，非後人所能杜撰，此可證今本《紀年》陽甲名和之說為可信。王靜安略無證據，謂郭注和甲為祖甲之誤，疑撰今本《紀年》者據誤字造為陽甲名和之說，徑以西征得丹山之事屬之祖甲，武斷甚矣。」《積微居甲文說》卷下頁三八現從《存真》，仍列入陽甲。甲骨文作「象甲」，或釋「兔甲」。郭沫若同志云：「象、與陽同部，則象甲若甲即陽甲矣。」《卜辭通纂》考釋頁三一一九《紀年》曰：盤庚旬自奄遷于北蒙，曰殷。《太平御覽》卷八三皇王部《竹書紀年》曰：盤庚即位，自奄遷于北蒙，曰殷。《水經洹水注》瓚曰：《汲冢古文》曰：盤庚遷于此汲冢，曰殷虛。南去鄴三十里。《史記項羽本紀》集解《汲冢古文》云：盤庚自奄遷于殷。殷在鄴南三十里。《尚書盤庚》正義《汲冢古文》云：盤庚自奄遷於殷。《尚書祖乙書序》正義《汲冢古文》云：盤庚自奄遷于北蒙，曰殷虛。南去鄴州三十里。《史記項羽本紀》索隱《括地志》云：《竹書紀年》云：盤庚自奄遷于北蒙，曰殷墟。南去鄴四十里。《史記殷本紀》正義《汲冢古文》云：盤庚自奄遷于殷。殷在鄴南三十里。《通鑑外紀》卷二案：《項羽本紀》集解所引《汲冢古文》，諸本同，張文虎《札記》云：「據索隱及《水經洹水注》『此冢』當為『北蒙』之訛，妄人增『汲』字。」又《殷本紀》正義所引《竹書紀年》，諸本亦同，《札記》云：「原訛『字也北冢』四字，吳校改，與《項羽紀》索隱引《汲冢古文》合。」金陵書局本據改為「盤庚自奄遷于北蒙」，今從之。《尚書祖乙書序》正義所引《汲冢古文》，《存真》、《輯校》、《訂補》失收。「殷在鄴南三十里」，《輯校》云：「此七字乃注文。」《存真》、《輯校》入輯。《紀年》有注，載籍無徵，有此等字樣者皆出《汲冢古文》，乃引自「臣瓚」書，當為臣瓚注《漢書》之語，非《紀年》文。《殷本紀》正義所引「南去鄴四十里」，亦為李泰《括地志》之文。現姑附於此。《存真》、《輯校》所引《路史國名紀》丁，見本書附錄。《存真》云：「《尚書序》：『盤庚五遷，將治亳殷。』正義曰：『束皙云：孔子壁中《尚書》云：將始宅殷，是與古文同也。』段玉裁《尚書今古文撰異》云：『此《晉書》所謂皙在箸作，得觀《竹書》，隨疑分釋，皆有義證也。』」二《括地志》云：《竹書紀年》：自盤庚徙殷，至紂之滅，七百七十三年，更不徙都。紂時稍大其邑，南距朝歌，北據邯鄲及沙丘，皆為離宮別館。《史記殷本紀》正義案：《輯校》云：「案此亦注文，或張守節隱括本書之語。」「七百七十三年」，除晚清金陵書局本作「二百五十三年」外，諸本同見日本水澤利忠《史記會注考證校補》卷三頁三。《存真》據趙紹祖《校補竹書紀年》卷一、陳逢衡《竹書紀年集證》卷四九改作「二百七十三年」，《輯校》仍作「七百七十三年」。日本瀧川資言《史記會注考證》卷三作「二百七十五年」，《訂補》云：「瀧川本正義多據古鈔本，比較可信，而二百七十五年與下文『湯滅夏至于受，用歲四百九十六年』語不悖，當近得實，宜從之。」《考證》「雖博勘諸本，而其所主在金陵書局本」水澤利忠書自序。且其書誤字頗多，水澤利忠云：「按瀧本『二百五十三』誤作『二百七十五』。」《會注考證校補》卷三頁三瀧川所據原為金陵書局本之「二百五十三」，作「二百七十五」，非有古鈔本為據，《訂補》誤信。金陵書局本之「二百五十三年」，《訂補》亦云：「係據吳春照依今本《紀年》所改，不足憑。」是。至《校補》、《集證》、《存真》之「二百七十三年」，雖僅憑理校，然較可信。「紂時稍大其邑」以下，《存真》入輯，《輯校》云：「蓋誤以張守節釋《史記》語為《紀年》本文。」《訂補》云：「陳氏《集證》亦作《紀年》本文。疑此與上文均為《紀年》注語，張守節引以釋《史記》『益廣沙丘苑臺』句，王說似覺未安。」案《正義》所引，實出自李泰《括地志》，乃隱括《紀年》之文，非張守節釋《史記》語，更非《紀年》注。現從《存真》。二一《汲郡古文》：殷時已有應國。《水經滍水注》《括地志》云：《汲冢古文》云：殷時已有應國。《史記梁孝王世家》正義臣瓚曰：應，《汲郡古文》殷時已自有國。《漢書地理志》注《汲冢古文》：商時已有應國。《輿地廣記》卷九汝州葉縣案：《梁孝王世家》所引一條，《存真》、《輯校》、《訂補》失收。《存真》、《訂補》所引《路史國名紀》己，見本書附錄。《存真》云：「《水經滍水注》、臣瓚《漢書地理志》注並云：《汲郡古文》殷時已自有應國，《路史國名紀》亦云爾。然則今本《紀年》云：『盤庚七年，應侯來朝』，或是《竹書》本文，但未見古籍援引，未敢信也。」次於前條案語中。《輯校》附於「無年世可繫者。」現姑從《存真》。二二《紀年》曰：小辛頌即位，居殷。《太平御覽》卷八三皇王部案：甲骨文作「小辛」。二三《紀年》曰：小乙斂居殷。《太平御覽》卷八三皇王部案：甲骨文作「小乙」。二四《紀年》曰：祖庚躍居殷。《太平御覽》卷八三皇王部案：《存真》、《輯校》作「曜」，所據《御覽》為鮑刻本，影宋本作「躍」。甲骨文作「且祖庚」。二五《紀年》曰：帝甲載居殷。《太平御覽》卷八三皇王部案：《存真》、《輯校》作「帝祖甲」，所據《御覽》為鮑刻本，影宋本作「帝甲」。《尚書無逸》作「祖甲」。《國語周語下》：「帝甲亂之，七世而隕。」韋昭注：「至紂七世而亡也。」祖甲至紂正當七世，是「帝甲」即「祖甲」。《史記殷本紀》：「祖甲立，是為帝甲。」《吉石盦叢書》影印日本高山寺藏古鈔本《殷本紀》作「帝祖甲」《三代世表》作「帝甲」。甲骨文作「且祖甲」。二六《紀年》曰：馮辛先居殷。《太平御覽》卷八三皇王部案：《世本》作「祖辛」《史記三代世表》索隱引。《史記》《殷本紀》及《三代世表》作「辛」。《世表》索隱：「或作馮辛」，是唐代一本有作「馮辛」者，《漢書古今人表》亦作「馮辛」。《帝王世紀》作「憑辛」《史記殷本紀》索隱引，「憑辛」即「馮辛」。甲骨文作「且祖辛」。二七《紀年》：庚丁居殷。《太平御覽》卷八三皇王部案：甲骨文作「康且祖丁」或「康丁」，郭沫若同志云：「康祖丁或作康丁，羅振玉云：『《史記》作庚丁，為康丁之訛，商人以日為名，無一人兼用兩日者。』」《卜辭通纂》考釋頁一五二八《紀年》曰：武乙即位，居殷。三十四年，周王季歷來朝，武乙賜地三十里，玉十，馬八疋。《太平御覽》卷八三皇王部案：甲骨文作「武且祖乙」，晚殷金文《肄》《三代吉金文存》六五二二、《豐彝》《薛氏鐘鼎彝器識》二三八作「武乙」。二九《竹書紀年》曰：武乙三十五年，周王季伐西落鬼戎，俘二十翟王。《後漢書西羌傳》注《竹書紀年》曰：武乙三十五年，周俘狄王。《通鑑外紀》卷二案：「西落鬼戎」即甲骨文、西周金文及《易》、《詩》等典籍之「鬼方」，詳王國維《鬼方昆夷玁狁考》見《觀堂集林》等書。《易未濟九四》：「震，用伐鬼方，三年，有賞于大國。」昔人多以為係武丁時事，與《既濟九三》之「高宗伐鬼方，三年克之」同。《尚書召誥》：「嗚呼！皇天上帝，改厥元子茲大國殷之命。」《大誥》：「天休于寧文王，興我小邦周。」周人稱殷為「大國」，自稱「小邦」。因此，「有賞于大國」，即有賞於殷，非指殷高宗武丁伐鬼方，其事甚明。《詩魯頌閟宮》：「不虧不崩，不震不騰。」鄭箋：「震、騰，皆謂僭踰相侵犯。」《易》之「震」，亦當作如是解。此役因鬼方入犯，周人大舉出擊，歷時三年，始獲勝利，報捷於殷，復得殷王之賜。《未濟》爻辭所述史實當如此，與《紀年》同，且可互證。三《竹書紀年》曰：太丁二年，周人伐燕京之戎，周師大敗。《後漢書西羌傳》注《紀年》曰：太丁二年，周公季伐燕京之戎，周師大敗。《通鑑外紀》卷二案：《後漢書西羌傳》注及《太平御覽》引《紀年》作「太丁」，《晉書束皙傳》及《史通》《疑古》、《雜說》二篇引《紀年》及《汲冢書》，皆作「文丁」。《史記殷本紀》作「太丁」。《帝王世紀》：「帝文丁，一曰大丁。」《御覽》卷八三引甲骨文作「文武丁」，當以作「文丁」為是。雷學淇《竹書紀年義證》卷一四云：「《淮南子墬形訓》曰：『汾出燕京。』高誘注云：『燕京，山名也，在太原汾陽，水所出。』《十三州志》曰：『汾出武州之燕京山。』《水經注》六《水經》曰：『汾水出太原汾縣北管涔山。』酈注云：『燕京山亦管涔之異名也。』據此，是燕京之山當殷末政衰為戎所據。」三一《紀年》曰：太丁三年，洹水一日三絕。《太平御覽》卷八三皇王部案：洹水在殷都之旁。甲骨文有「洹其乍作茲邑禍」《殷虛書契續編》四二八四。謂洹水泛濫，殷都受災，此武丁時所卜。「其於洹泉大三牢，宜」《殷虛文字甲編》九三。謂以牛羊祭於洹水，祈其不為災禍，此武乙、文丁時所卜。洹水固可以泛濫，亦可以因旱而絕流，此次祭祀洹水，與《紀年》所記「洹水一日三絕」，可能為一事。三二《竹書紀年》曰：太丁四年，周人伐余無之戎，克之。周王季命為殷牧師。《後漢書西羌傳》注《紀年》曰：武乙即位，周王季命為殷牧師。《文選典引》注《紀年》曰：太丁四年，周伐余無之戎，克之。太丁命公季為牧師。《通鑑外紀》卷二案：《通鑑外紀》所引，《存真》、《輯校》、《訂補》失收。存真》云：「《文選典引》注稱《紀年》云：武乙即位，周王季命為殷牧師。案：據《後漢書西羌傳》則牧師之命在太丁四年，李善誤也，故不錄。」《輯校》引《文選》注，亦認為「與此詩銘案：指《後漢書西羌傳》注異」。《訂補》云：「《孔叢子居衛篇》云：『殷王帝乙之時，王季以功，九命作伯。』與此又異。」是王季為牧師有武乙、文丁、帝乙三說，武乙、文丁兩說當屬荀勖、和嶠與束皙釋文之異。三三《竹書紀年》曰：太丁七年，周人伐始呼之戎，克之。《後漢書西羌傳》注《紀年》曰：太丁七年，又伐克始呼之戎。《通鑑外紀》卷二案：《通鑑外紀》所引，《存真》、《輯校》、《訂補》失收。三四《竹書紀年》曰：太丁十一年，周人伐翳徒之戎，捷其三大夫。《後漢書西羌傳》注《紀年》曰：太丁十一年，周伐翳徒戎。《通鑑外紀》卷二案：《帝王世紀》：「太丁之世，王季伐諸戎。」《通鑑前編》卷五注引》與《紀年》合。三五《紀年》：文丁殺季歷。《晉書束皙傳》《紀年》云：文丁殺周王云云。《北堂書鈔》卷四一政術部《汲冢書》曰：文丁殺季歷。《史通疑古》《竹書紀年》：文丁殺季歷。《史通雜說上》案：《訂補》云：「《書鈔》標目為『殺季歷』，則原文當為『文丁殺周王季歷』。」是。《呂氏春秋首時》：「王季歷困而死，文王苦之。」高誘注：「王季歷，文王之父也。勤勞國事，以至薨沒，故文王哀思苦痛也。」許維遹《呂氏春秋集釋》卷一四云：「《晉書束皙傳》引《竹書紀年》，稱季歷為殷王文丁所殺，與《史記周本紀》及此注不同。」案《周本紀》云：「季歷立，是為公季。公季修古公遺道，篤於行義，諸侯順之。公季卒，子昌立。」《呂氏春秋》所記，與《史記周本紀》等傳說不同，高注依《史記》為說，與正文更了不相應。《史記龜策列傳》：「紂殺周太子歷，囚文王昌。」索隱：「按『殺周太子歷』，文在『囚文王昌』之上，則近是季歷。季歷不被紂誅，則其言近妄，無容周更別有太子名歷也。」《列傳》所述亦即文丁殺季歷事。「太子」二字為「季」字之訛，「季」上部「禾」與「太」字形近，校勘學上二字合為一字，或一字析為二字，其例極多。原文當為「殺周季歷」，後世以季歷不能為紂所殺，因析「季」為「太子」二字。「索隱」指出「文在『囚文王昌』之上，則近是季歷」，是。《龜策列傳》為褚少孫「問太卜官掌故文學長老習事者」所補，文丁誤為紂，當為傳說之誤。三六《紀年》曰：帝乙處殷。二年，周人伐商。《太平御覽》卷八三皇王部案：《尚書》《酒誥》、《多士》、《多方》皆作「帝乙」。金文《其卣》帝辛時器作「文武帝乙」。三七《紀年》曰：帝辛受居殷。《太平御覽》卷八三皇王部案：《尚書牧誓》：「今商王受惟婦言是用。」孫星衍云：「史遷作殷王紂。史公作紂者，《漢書五行志》亦作紂。凡今文俱作紂，古文或作受。」《尚書今古文注疏》卷一一《牧誓》三八臣瓚曰：《汲郡古文》：畢西於豐三十里。《漢書劉向傳》注案：《存真》、《輯校》據金履祥《通鑑前編》引《紀年》，列有「六年，周文王初禴于畢」一條。《前編》卷五云：「《竹書紀年》曰：紂六祀，周文王初禴于畢。」金氏宋末元初人，未能見古本《紀年》，其所引或為當時輯錄之本，此不入輯。《新唐書曆志》：「後六百一算至紂六祀，周文王初禴於畢。」文字與金氏所引同，《輯校》謂此「雖不著所出，當本《紀年》」。《漢書劉向傳》：「文、武、周公葬于畢。」臣瓚即引此《汲郡古文》之語為注，似古本《紀年》有文王葬畢之語，今本《紀年》有「周文王葬畢，畢西於豐三十里」。存此志疑。三九《汲冢古文》曰：殷紂作瓊室，立玉門。《文選東京賦》注《汲郡地中古文冊書》曰：紂作瓊室，立玉門。《文選吳都賦》注案：《存真》云：「《世紀》：『紂造傾宮，作瓊室，七年乃成。』《六韜》：『紂作瓊室、鹿臺。』《呂覽》：『作為璇室，築為傾宮。』《韓非子》：『文王見詈於玉門，顏色不變。』《賈子》：『紂死棄玉門之外。』」四《紀年》曰：帝辛受時，天大曀。《開元占經》卷一一案：《存真》作「周大曀」，《輯校》改「周」為「天」。《訂補》云：「朱本作『周大曀』，次在『帝辛受居殷』後。案徐文靖、郝懿行、陳逢衡、雷學淇等引此條皆作『周大曀』。今所見河南刻小字本《占經》則作『天大曀』，王氏當即據此。然疑舊抄本必有作『周大曀』者，故諸家書所引如此。」今所據恆德堂本仍作「天大曀」。四一《汲冢紀年》曰：湯滅夏以至于受，二十九王，用歲四百九十六年。《史記殷本紀》集解《紀年》曰：殷自成湯滅夏以至于受，二十九王。《文選六代論》注《汲冢紀年》曰：二十九王，四百九十六年。《通鑑外紀》卷二案：《史記殷本紀》所引「用歲四百九十六年」，日本高山寺藏古抄本《吉石盦叢書》影印「用」作「周」。《晉書束皙傳》：「《紀年》夏年多殷。」夏年為四百七十一年，而殷年為四百九十六年，非「夏年多殷」，而是殷年多夏，與束皙語不合。《存真》云：「案《束皙傳》云：『夏年多殷。』今據諸書所引，仍殷年多夏，未詳。」疑今所見《紀年》夏殷年數，為和嶠、荀勖所釋，故與束皙之語不合。《存真》云：「《易緯稽覽圖》亦云：『殷年四百九十六』，與此同。」今所見《稽覽圖》，收《古經解彙函易緯八種》，稱鄭康成注。周紀一《竹書》：十一年庚寅，周始伐商。《新唐書曆志》案：此唐代一行《曆議》所引，「庚寅」二字為一行推算所得，非《紀年》原文。唐蘭先生云：「唐代一行根據《尚書武成》的月日，用他的『大衍曆』來推算，認為伐紂應該是庚寅。」《中國古代歷史上的年代問題》，刊《新建設》一九五五年三月號。是。《尚書泰誓書序》：「惟十有一年，武王伐殷，一月戊午，師渡孟津。」與《紀年》合。二《竹書紀年》曰：周武王率西夷諸侯伐殷，敗之于坶野。《水經清水注》案：《尚書牧誓》：「時甲子昧爽，王朝至于商郊牧野。」《書序》：「武王戎車三百兩，虎賁三百人，與受戰于牧野，作《牧誓》。」鄭康成曰：「『牧』一作『坶』。」孫星衍云：「『牧』作『坶』者，《說文》云：『朝歌南七十里地。』《詩大明》疏引《書序》注云：『牧野』，紂南郊地名，《禮記》及《詩》作『坶野』，古字耳。據此則知《禮記》及《詩》舊本皆作『坶野』，故《水經注》引《詩》亦作『坶野』，今本為後人改從近字也。」《尚書今古文注疏》卷一一《牧誓》《存真》云：「『西夷諸侯』即《牧誓》之庸、蜀、羌、髳、微、盧、彭、濮也。」近出周初金文《利》，記武王伐紂事，云：「武征商，隹唯甲子朝。」即為是役。此稱「甲子朝」，與《牧誓》「時甲子昧爽，王朝至于商郊牧野」合。《逸周書世俘》：「維一月丙午旁生魄，若翼日丁未，王乃步自于周，征伐商王紂，越若來。二月既死魄，越五日甲子，朝至接于商，則咸劉商王紂，執矢惡臣百人。」《呂氏春秋簡選》：「武王虎賁三千人，簡車三百乘，以要甲子之事于牧野，而紂為禽。」又《首時》：「武王立十二年，而成甲子之事。」武王以甲子日敗紂于牧野，所謂「甲子之事」，金文、《尚書》以及《呂氏春秋》所記皆合。三《竹書紀年》曰：武王親禽帝受于南單之臺，遂分天之明。《水經淇水注》晉束皙《汲冢書抄》云：周武王親禽受於南單之臺。《初學記》卷二四居處部《郡國志》曰：《紀年》曰：武王擒紂于南單之臺。《太平御覽》卷一七八居處部《紀年》曰：武王擒紂于南單之臺。《太平寰宇記》卷五六衛州衛縣案：永樂大典本、黃省曾本《水經注》作「帝受」，戴震校本作「帝受辛」，《輯校》同，所據即戴校。《存真》作「帝受」。他書所引皆作「受」或「紂」，無作「帝受辛」者，當以大典本為是。《御覽》所引，《存真》、《輯校》、《訂補》失收。此《郡國志》非《續漢書郡國志》，《新唐書藝文志》史部地理類著錄有《郡國志》十卷，當即其書。《水經淇水注》：「南單之臺，蓋鹿臺之異名也。」陳逢衡《竹書紀年集證》卷二三云：「『分天之明』，『分』疑作『受』，謂受天之明命，觀《史記》『受天明命』自見。鄭環云：明，明命也。」疑是。《史記周本紀》：「武王再拜稽首，曰：『膺更大命，革殷，受天明命。』」即受天命之意。四《竹書》云：年四十五。《真誥》卷一五注案：《真誥》云：「武王發今為鬼官北斗君。」注：「文王之子周武王也，」後即引《竹書》云云。《路史發揮》卷四、金履祥《通鑑前編》卷六皆引《竹書紀年》：「武王年五十四。」羅氏父子及金履祥雖未見古本《紀年》，或據當時輯錄之本。《存真》作「王陟，年五十四」。《輯校》作「武王年五十四」。皆據《路史》。所引該書，見本書附錄。五《紀年》曰：康王六年，齊太公望卒。《太公呂望表》，《金石萃編》卷二五六晉侯築宮而美，康王使讓之。《紀年》云。《北堂書鈔》卷一八帝王部案：「築宮」，《輯校》作「作宮」。《存真》作「築宮」。七《紀年》曰：成、康之際，天下安寧，刑措四十年不用。《文選賢良詔》注《紀年》曰：成、康之際，天下安寧，刑措四十餘年不用。《文選永明九年策秀才文》注《紀年》曰：成、康之際，天下安寧，刑措四十餘年不用。《太平御覽》卷八五皇王部案：《御覽》卷八五，《輯校》誤作八四，《存真》不誤。《史記周本紀》：「成、康之際，天下安寧，刑錯四十餘年不用。」與《紀年》同。八《紀年》曰：周昭王十六年，伐楚荊，涉漢，遇大兕。《初學記》卷七地部下案：《左傳僖公四年》：「昭王南征而不復，寡人是問」，「昭王之不復，君其問諸水濱。」此齊桓公伐楚，管仲與楚使訊答之辭。《呂氏春秋音初》：「周昭王親將征荊，辛餘靡長且多力，為王右。還反涉漢，梁敗，王及祭公抎於漢中，辛餘靡振王北濟，又反振祭公。」西周金文多記昭王南征伐楚事，《馭》：「馭御從王南征，伐楚荊。」《過伯》：「過白伯從王伐反荊。」《貞》：「貞從王伐荊。」唐蘭先生以為均昭王南征時器《兩周金文辭大系》考釋頁五四。是。《楚辭天問》：「昭后成遊，南土爰底，厥利維何，逢彼白雉。」聞一多先生云：「『雉』當為『兕』，聲之誤也。《呂氏春秋至忠篇》：『荊莊襄王獵于雲夢，射隨兕。』《說苑立節篇》作『科雉』，《史記齊太公世家》『蒼兕，蒼兕』，索隱曰：『一本或作蒼雉』，《管蔡世家》『曹惠伯兕』，《十二諸侯年表》作『雉』，並其比。《初學記》七引《紀年》曰：『昭王十六年，伐楚荊，涉漢，遇大兕』，本篇所問，即指斯役。然則昭王所逢，是兕非雉，又有明徵矣。」《楚辭校補》，《聞一多全集》第二冊頁四四。雷學淇《竹書紀年義證》卷二以「兕，水獸，與陸地者異」。皆是。九《紀年》曰：周昭王十九年，天大曀，雉兔皆震，喪六師於漢。《初學記》卷七地部下《紀年》曰：周昭王十九年，天大曀，雉兔皆震。《開元占經》卷一一《書紀年》曰：昭王十九年，天大曀，雉兔皆震。《太平御覽》卷九七獸部案：此亦記昭王南征事。西周金文屢見「六」或「西六」之稱，徐中舒先生云：「西六為王之禁軍，《大雅樸棫》之詩云：『周王于邁，六師及之』，此六師應即金文的西六。西六為王禁衛，隨時皆在王之左右，所以王行而『六師及之』。」《禹鼎的年代及其相關問題》，《考古學報》一九五九年第三期。一《書紀年》曰：周昭王末年，夜有五色光貫紫微。其年，王南巡不返。《太平御覽》卷八七四咎微部案：《存真》、《輯校》作「夜清，五色光貫紫微」，所據《御覽》為鮑刻本。《輯校》云：「《路史發揮》三注引『清』作『有』。」與影宋本《御覽》合。《存真》、《輯校》所引《路史》注，見本書附錄。「王南巡不返」，即《左傳僖公四年》之「昭王南征而不復」。《史記周本紀》：「昭王南巡狩不返，卒於江上。其卒不赴告，諱之也。」一一《紀年》：穆王元年，築祗宮于南鄭。《穆天子傳》注案：《左傳昭公十二年》：「昔穆王欲肆其心，周行天下，將皆必有車轍馬跡焉。祭公謀父作《祈招》之詩，以止王心，王是以獲沒於祗宮也。」正義：「馬融曰：『祗宮，圻內游觀之宮也。』」一二《紀年》：自周受命至穆王百年，非穆王壽百歲也。《晉書束皙傳》案：《尚書呂刑》：「惟呂命，王享國百年，耄荒。」《偽孔傳》：「言呂侯見命為卿時，穆王以享國百年耄亂荒忽。」《論衡氣壽》：「周穆王享國百年。」束皙隱括《紀年》之語，以駁傳統所謂穆王壽百歲之說。雷學淇《竹書紀年義證》卷二一云：「傳云自武王至穆王享國百年，謂武王在位十七年，成王三十七年，康王二十六年，昭王十九年，至穆王元年，共享國百年也。」《存真》同。此據今本《紀年》為說，除昭王十九年外，其餘年數未見徵引，是否可信，今不敢必。一三《紀年》曰：穆王所居鄭宮、春宮。《太平御覽》卷一七三居處部鄭宮、春宮。見《紀年》，穆王所居室。《初學紀》卷二四居處部一四《紀年》曰：北唐之君來見，以一驪馬是生綠耳。《穆天子傳》注郭璞曰：《紀年》云：北唐之君來見，以一驪馬是生綠耳。《史記秦本紀》集解《紀年》曰：北唐之君來見，驪馬是生綠耳。《爾雅釋畜》正義案：《存真》作「獻一驪馬」。《輯校》「驪馬」作「騮馬」，蓋據明刻本《穆天子傳》，現從洪頤烜校本。《爾雅正義》所引，《存真》、《輯校》、《訂補》失收。《逸周書王會》：「北唐以閭。」孔晁注：「北唐，戎之在西北者。」朱右曾《逸周書集訓校釋》卷七云：「案《穆天子傳》注引《竹書紀年》云：『北唐之君來見，獻一驪馬是生騄耳。』即此戎也。」一五《竹書》亦曰：穆王北征，行流沙千里，積羽千里。《山海經大荒北經》注《紀年》曰：穆王北征，行積羽千里。《穆天子傳》注《竹書》曰：穆王北征，行流沙千里，積羽行千里。《文選江賦》注案：《存真》云：「《大荒北經》云：『有大澤，方千里，群鳥所解。』《穆天子傳》云：『北至廣厚之野，飛鳥所解其羽乃于此中，鳥獸絕群，載羽百車。』即謂此也。」一六天子北征于犬戎。《紀年》又曰：取其五王以東。《穆天子傳》注案：《穆天子傳》：「天子北征于犬戎。」注：「《紀年》又曰：取其五王以東。」《存真》作「征犬戎，取其五王以東」，云：「《後漢書西羌傳》亦引此，而云『遂遷戎于太原』，疑亦《竹書》本文，而注不詳，未敢羼入。」《輯校》亦云：「《後漢書西羌傳》：『王乃西征犬戎，獲其五王，遂遷戎于太原。』考《西羌傳》前後文皆用《紀年》，此亦當隱括《紀年》語。」作「西征犬戎，取其五王以東，王遂遷戎于太原」。一七《紀年》曰：穆王十三年，西征，至于青鳥之所憩。《藝文類聚》卷九一鳥部《竹書》曰：穆王西征，至于青鳥所解。《山海經西山經》注《紀年》曰：穆王十三年，西征，至于青鳥之所解。《太平御覽》卷九二七羽族部案：《存真》云：「《西山經》云：『三危之山，三青鳥居之。』注曰：『今在敦煌郡，三青鳥主為西王母取食者，別自棲息于此山也。』《藝文類聚》引郭璞贊曰：『山名三危，三鳥所憩。往來崑侖，王母是隸。穆王西征，旋軫斯地。』」是《紀年》原文當作「憩」。一八《紀年》：穆王十七年，西征昆侖丘，見西王母。其年來見，賓於昭宮。《穆天子傳》注《紀年》曰：穆王見西王母，西王母止之曰：「有鳥人。」《穆天子傳》注《竹書》：穆王五十七年，西王母來見，賓于昭宮。《山海經西山經》注《紀年》云：穆王十七年西征，見西王母，賓于昭宮。《列子周穆王》釋文郭璞曰：《紀年》云：穆王十七年，西征於崑崙丘，遂見西王母。《史記秦本紀》集解《紀年》曰：周穆王十七年，西征，至崑崙丘，見西王母，王母止之。《藝文類聚》卷七山部《紀年》曰：穆王十七年，西征，至于崑崙丘，見西王母，乃宴。《白氏六帖事類集》卷二崑崙山《紀年》曰：周穆王十七年，西征，至崑崙丘，見西王母。《太平御覽》卷三八地部案：《輯校》云：「《山海經》注引作『穆王五十七年』，然《穆傳》注引作『其年來見』。其年即承上文『十七年』，則《山海經》注所引，衍一『五』字。」《訂補》亦云：「《列子周穆王篇》釋文引作『穆王十七年，西征，見西王母，賓于昭宮』，可證《山海經》注『五』字之訛。」是。日本瀧川資言《史記會注考證》所收日本古鈔正義：「《穆天子傳》曰：穆王西征，至于崑崙之丘，見西王母。其年王母來見，賓于昭宮。」《趙世家》實為郭注引《紀年》文，可補今本之脫。《史記秦本紀》集解所引，日本慶長活字本、朝鮮刊本，「見」上有「遂」字《史記會注考證校補》卷五頁一一，據補。《輯校》誤《秦本紀》為《周本紀》，《訂補》未指出。《白氏六帖事類集》所引，《存真》、《輯校》、《訂補》失收。《存真》、《輯校》據諸所引文，析併為兩條，其一作「十七年，西征崑崙丘，見西王母，西王母止之，曰：『有鳥人。』」其一作「西王母來見，賓于昭宮」。雷學淇《竹書紀年義證》卷二二云：「『王見』至『人』，此魏史附紀所聞之詞也。《穆天子傳》不載其事，蓋竹簡薶沈，韋編希落，非完籍矣。『丁未，天子飲于溫山』，下有『考鳥』二字，郭注引此傳文謂疑說此鳥，脫落不可知也。愚案：『』字本或作『』，字書無此字。《爾雅釋訓》曰：『甹夆，掣曳也。』司馬相如《上林賦》曰：『適足以甹君自損。』晉灼注曰：『甹，古貶字。』然則或是，即古砭字，謂以喙刺人如針石也，否則即掣曳之矣。蓋王見西王母，猶欲西征，故西王母止之曰：『有鳥人』，而王始由西而北也。」《存真》云：「字書無『』字，疑『』之訛。《說文》：『，使也。』通作『甹』。《爾雅釋訓》：『甹夆，掣曳也。』」一九留昆國見《紀年》。《穆天子傳》注案：《存真》列於穆王，作「留昆氏來賓」。《輯校》作「留昆」，附於「無年世可繫者」。《穆天子傳》：「留昆歸玉百枚。」注即引《紀年》以釋「留昆」，郭璞往往以《紀年》證《穆傳》，此所述自當為一事。今本《紀年》作「十五年春正月，留昆氏來賓」。《存真》據此。現姑次於穆王西征之後。二《紀年》曰：穆王十七年，起師至九江，以黿為梁。《廣韻》卷一二十二元《紀年》曰：周穆王三十七年，伐楚，大起九師，至於九江，比黿鼉為梁。《藝文類聚》卷九水部《紀年》曰：周穆王七年，大起師，東至于九江，架黿鼉以為梁。《太平御覽》卷七三地部《紀年》曰：周穆王四十七年，伐紆，大起九師，東至于九江，比黿以為梁。《太平御覽》卷三五征伐部北龜為梁。《紀年》。《北堂書鈔》卷一六帝王部《紀年》云：周穆王伐大越，起九師，東至九江，駕黿鼉以為梁也。《北堂書鈔》卷一一四武功部《紀年》曰：周穆王三十七年，東至于九江，比黿鼉以為梁。《初學記》卷七地部下《紀年》曰：周穆王三十七年，征伐，大起九師，東至于九江，叱黿鼉以為梁。《文選江賦》注《紀年》曰：周穆王三十七年，伐紂，大起九師，東至于九江，叱黿鼉以為梁。《文選恨賦》注《紀年》曰：周穆王三十七年，伐荊，東至九江，比黿鼉為梁而渡。《白氏六帖事類集》卷三橋《紀年》：周穆王東至于九江，叱黿鼉以為梁。《事類賦》注卷六江《書紀年》曰：穆王三十七年，起師，至九江，以黿為梁也。《太平御覽》卷九三二鱗介部《汲冢紀年》曰：穆王三十七年，王起六師，至于九江，伐楚。《通鑑外紀》卷三案：《事類賦》注所引，《存真》、《輯校》、《訂補》失收。諸書所引，年次或作「七年」、「十七年」、「三十七年」、「四十七年」，地名或作「越」、「楚」、「荊」、「紆」。除其間有訛舛外，如《輯校》所引《御覽》卷三五之「伐紂」，據鮑刻本、影宋本「紂」作「紆」，以此證《文選恨賦》注所引「紂」亦當為「紆」字之誤。然「越」、「楚」、「紆」之間，決無致誤之理，其歧異當為所據本釋文之異。《存真》云：「『紆』當作『紓』，形近而訛，『紓』、『舒』通用。《周禮士師》釋文：「紓」本亦作「舒」。《詩》「彼交匪紓」，《荀子勸學篇》作「匪交匪舒」。」洪亮吉《春秋左傳詁》卷二云：「《史記齊世家》：『常執簡公於徐州』，索隱：『徐字從人。』《說文》作『』，音舒。《戰國策》：『楚威王戰勝於徐州。』高誘注『徐州或作舒州，是時屬齊。』案舒、徐、古字通。」是穆王之伐紆當即伐徐。《史記秦本紀》：「造父以善御幸於周繆王，得驥溫驪、驊騮、騄耳之駟，西巡狩，樂而忘歸。徐偃王作亂，造父為繆王御，長驅歸周，一日千里以救亂。」《趙世家》：「造父幸於周繆王，造父取驥之乘匹，與桃林盜驪、驊騮、綠耳，獻之繆王。繆王使造父御，西巡狩，見西王母，樂之忘歸。而徐偃王反，繆王日馳千里馬，攻徐偃王，大破之。」則《紀年》所記穆王之伐徐，或即攻徐偃王事。《楚辭離騷》：「麾蛟龍使梁津兮。」王逸注：「似周穆王之越海，比鼉黿以為梁也。」王氏漢人，生當《紀年》出土之前，必源於他書。《書鈔》引作「伐大越」者，或為王注所云「越海」之誤。意者穆王南征似有一大段故事，如架黿鼉以為梁，君子為鶴，小人為飛鴞見下，以及《左傳昭公四年》之「穆有塗山之會」。塗山，杜注在壽春東北。此種種有關南征之傳說，當與《穆天子傳》所記西征相類。二一《紀年》曰：穆王南征，君子為鶴，小人為飛鴞。唐寫本《修文殿御覽》殘卷案：《藝文類聚》卷九、《太平御覽》卷九一六引《抱朴子》：「周穆王南征，一軍盡化，君子為猿為鶴，小人為蟲為沙。」《御覽》卷七四、八五同，惟卷八八八所引「鶴」作「鵠」。今本《抱朴子釋滯》云：「三軍之眾，一朝盡化，君子為鶴，小人成沙。」不云穆王南征，當有脫文。《修文殿御覽》出敦煌石室，現存法國巴黎國民圖書館伯字二五二六號，羅振玉影入《鳴沙石室佚書》，定為北齊《修文殿御覽》。洪業《所謂修文殿御覽者》一文見《燕京學報》第十二期，認為係蕭梁之《華林遍略》，似可信。現姑從舊稱。二二《紀年》曰：穆王西征，還里天下，億有九萬里。《穆天子傳》注《紀年》曰：穆王東征天下二億二千五百里，西征億有九萬里，南征億有七百三里，北征二億七里。《開元占經》卷四案：郭璞《注山海經序》云：「案汲郡《竹書》及《穆天子傳》，穆王駕八駿之乘，右服盜驪，左驂騄耳，造父為御，奔戎為右，萬里長騖，以周歷四荒。名山大川，靡不登濟。東升大人之堂，西燕王母之廬，南躒黿鼉之梁，北躡積羽之衢，窮歡極娛，然後旋歸。」所論即穆王四征，西南北皆見《紀年》，唯「東升大人之堂」未見徵引，《山海經大荒東經》云：「有大人之國，有大人之市，名曰大人之堂。」亦不見《穆傳》，疑出《紀年》，以無確證，姑識於此。《楚辭天問》：「穆王巧梅，夫何為周流？環理天下，夫何索求？」是《紀年》之「還里」應作「環理」，「還」、「環」古通，即周行天下之意。二三《汲冢紀年書》曰：懿王元年，天再旦于鄭。《太平御覽》卷二天部《汲冢紀年書》曰：懿王元年，天再啟。《開元占經》卷三《汲冢紀年》：懿王元年，天再旦于鄭。《事類賦》注卷一天二四《紀年》曰：夷王二年，蜀人、呂人來獻瓊玉，賓于河，用介珪。《太平御覽》卷八五皇王部《紀年》云：夷王二年，蜀人、呂人來獻瓊玉。《北堂書鈔》卷三一案：《御覽》卷八五，《輯校》誤作八四，《訂補》未指出。《存真》不誤。雷學淇《竹書紀年義證》卷二三云：「《爾雅釋詁》曰：『介，大也。』《釋器》曰：『圭大尺二寸，謂之介。』蓋此猶夏后芒以玄珪賓于河矣。」二五《紀年》云：夷王三年，致諸侯，烹齊哀公于鼎。《史記周本紀》正義《紀年》曰：夷王三年，王致諸侯，烹齊哀公于鼎。《太平御覽》卷八五皇王部案：《史記》正義所引，宋黃善夫本迄清殿本「烹」皆作「翦」，「鼎」作「昴」，金陵書局本據《御覽》改，今從之。《御覽》卷八五，《輯校》誤作八四，《訂補》未指出。《存真》不誤。二六《書紀年》云：夷王獵于杜林，得一犀牛。《太平御覽》卷八九獸部案：《存真》作「桂林」，云：「『桂』一作『社』。」《輯校》亦作「桂林」。雷學淇《考訂竹書紀年》卷四云：「『杜林』，近本詩銘案：指今本《紀年》。俱訛作『社林』，《太平御覽》八百九十引作『桂林』。案《漢書地理志》曰：『鄠杜竹林，』據此，則王之行獵，在杜林甚明，『桂』、『社』皆字誤也。」《竹書紀年義證》卷二三同。《御覽》鮑刻本作「社林」，然據《存真》、《考訂》，似有一本作「桂林」。雷氏以為當作「杜林」，是，影宋本《御覽》正作「杜林」。影宋本所據為日本所藏宋蜀刻本，文字多勝於今本，見張元濟跋。本條作「杜林」，足證鮑刻之誤。二七夷王衰弱，荒服不朝，乃命虢公率六師，伐太原之戎，至于俞泉，獲馬千匹。注：見《竹書紀年》。《後漢書西羌傳》注案：《存真》、《輯校》皆從「命虢公」始引。「夷王衰弱，荒服不朝」，為此次戰役之因，後有「乃」字甚明，似此九字不應刪。二八《紀年》云：夷王七年，冬，雨雹，大如礪。《北堂書鈔》卷一五二天部《紀年》云：夷王七年，冬，雨雹，大如礪。《初學記》卷二天部下夷王七年，雹如礪。《白氏六帖事類集》卷一雹《紀年》曰：夷王七年，冬，雨雹，大如礪。《太平御覽》卷一四天部案：《白氏六帖》所引，《存真》、《輯校》、《訂補》失收。二九厲王無道，戎狄寇掠，乃入犬丘，殺秦仲之族。王命伐戎，不克。注：「並見《竹書紀年》。」《後漢書西羌傳》注案：《後漢書西羌傳》：「幽王命伯士伐六濟之戎，軍敗，伯士死焉。」注云：「並見《竹書紀年》。」由本條上溯至「夷王衰弱」一條，又注云「見《竹書紀年》」。因此，除「夷王衰弱」條外，其間皆應屬「並見《竹書紀年》」。本條稱「殺秦仲之族」，下條云「及宣王立四年，使秦仲伐戎」，二條之間聯繫甚明，然《存真》、《輯校》、《訂補》皆自「宣王四年」條起始作為《紀年》之文，而不及本條，今入輯。三《竹書》：秦無曆數，周世陪臣。《竹書》云：自秦仲以前，本無年世之紀。《廣弘明集》卷一一《對傅奕廢佛僧事》三一《紀年》：幽厲王既亡，有共伯和者攝行天子事。《晉書束皙傳》《汲冢紀年》則云：共伯和干王位。《史記周本紀》索隱《紀年》云：共伯和即干王位。《莊子讓王》釋文《竹書紀年》：共伯名和。《史通雜說上》《汲冢書》：共伯名和。《國語補音》卷一《汲冢紀年》曰：共國之伯名和，行天子政。《通鑑外紀》卷三案：《史記周本紀》索隱：「共，國；伯，爵；和，其名；干，篡也。言共伯和攝王政，故云『干王位』也。」《莊子讓王》：「共伯得乎共首。」司馬彪注：「共伯名和，修其行，好賢人，諸侯皆以為賢。周厲王之難，天子曠絕，諸侯皆請以為天子，共伯不聽，即干王位。」《史記周本紀》正義引《魯連子》：「共伯名和，好行仁義，諸侯賢之。周厲王無道，國人作難，王奔于彘，諸侯奉和以行天子事，號曰『共和元年』。」《呂氏春秋開春》：「共伯和修其行，好賢仁，而海內皆以來為稽矣。周厲之難，天子曠絕，而天下皆來謂矣。」皆述共伯和事，與《紀年》同。《帝王世紀》：「共伯和干王位。」《史記三代世表》索隱引當本《紀年》。金文有《師》，稱「白龢父若曰」，《師》、《師兌》稱「師龢父」，郭沫若同志以為即共伯和見《兩周金文辭大系》考釋頁一一四，是。《左傳昭公二十六年》：「至於厲王，王心戾虐，萬民弗忍，居王於彘，諸侯釋位，以間王政。」顧炎武《日知錄》卷二五「共伯和」條以為即指共伯和干王位事，疑是。共伯和干王位為西周末年大事，而《史記周本紀》綜述儒家傳統之說，以為「召公、周公二相行政，號曰『共和』」。則顯與史實不合。三二及宣王立，四年，使秦仲伐戎，為戎所殺。王乃召秦仲子莊公，與兵七千人，伐戎破之，由是少卻。注：「並見《竹書紀年》。」《後漢書西羌傳》注案：《存真》、《輯校》所引無「由是少卻」四字，「使秦仲伐戎」作「使秦仲伐西戎」。三三《書紀年》曰：宣王三十年，有兔舞鎬。《太平御覽》卷九七獸部《紀年》曰：宣王三囗年，有兔舞鎬。《初學記》卷二九獸部《紀年》曰：宣王四十年，有兔舞鎬。《白氏六帖事類集》卷二九案：《輯校》引有《通鑑外紀》卷三所收一條，然《外紀》未注明出《紀年》，現不入輯。《輯校》云：「《初學記》二十九引作『宣王三年』。」據明晉府刻本《初學記》「三」「年」之間空一字，當為「十」字，非「三年」，《輯校》誤。三四後二十七年，王遣兵伐太原戎，不克。注：「並見《竹書紀年》。」《後漢書西羌傳》注案：《存真》云：「《西羌傳》伐太原戎在秦仲伐西戎後二十七年；條戎之役在伐太原戎後五年；下敗北戎，滅姜邑，在此後二年。據此差次以補之。」因列此役於宣王三十一年，《輯校》同。三五《紀年》曰：周靈宣王三十三年，有馬化為狐。《開元占經》卷一一八《紀年》曰：周宣王時，馬化為狐。《廣韻》卷四四十禡《紀年》曰：周宣王時，馬化為狐。《太平御覽》卷八八七咎徵部《書紀年》曰：宣王時，烏馬化為狐。《太平御覽》卷九九獸部案：干寶《搜神記》卷六云：「周宣王三十三年，幽王生，是歲有馬化為狐。」當本《紀年》。三六後五年，王伐條戎、奔戎，王師敗績。注：「並見《竹書紀年》。」《後漢書西羌傳》注案：《存真》、《輯校》列於宣王三十六年。三七後二年，晉人敗北戎于汾隰，戎人滅姜侯之邑。注：「並見《竹書紀年》。」《後漢書西羌傳》注案：《存真》、《輯校》列於宣王三十八年。三八明年，王征申戎，破之。注：「並見《竹書紀年》。」《後漢書西羌傳》注案：《存真》、《輯校》列於宣王三十九年。三九後十年，幽王命伯士伐六濟之戎，軍敗，伯士死焉。注：「並見《竹書紀年》。」《後漢書西羌傳》注案：《訂補》云：「案《西羌傳》作『後十年』，謂周宣王三十九後十年。宣王四十六年卒，又三年即當幽王三年。」是。《存真》、《輯校》、《訂補》均泥於杜預《春秋經傳集解後序》「惟特記晉國，起自殤叔」之語，因自殤叔始即列晉國年次，而以幽王之事附見。《後序》之語，當與《晉書束皙傳》參證，傳文明言：「其《紀年》十三篇，記夏以來至周幽王為犬戎所滅，以晉事接之。」是《紀年》記周事當至幽王之亡為止，《太平御覽》所引有「幽王八年」，「幽王十年」事見下，可證。昔人誤會《束皙傳》之「以事接之」，即為《後序》所云「編年相次」之意，實則《晉書》當脫「晉」字，所謂「以事接之」，指幽王死後方接以晉事。此處脫「晉」字，錢大昕《十駕齋養新錄》卷一三「竹書紀年」條及《二十二史考異》卷二一已指出：「『事』上當有『晉』字，刊本脫。」至《後序》所云「起自殤叔」，當謂《紀年》記晉國事起自殤叔，殤叔以前《紀年》無晉事而已。本條《存真》、《輯校》列於晉文侯元年，《訂補》以為「當作『二年』」。四《紀年》曰：幽王八年，立褒姒之子曰伯服，為太子。《太平御覽》卷一四七皇親部《紀年》曰：幽王立褒姒之子伯盤，以為太子。《太平御覽》卷八五皇王部《汲冢紀年》云：平王奔西申，而立伯盤以為太子。《左傳昭公二十六年》正義案：《左傳昭公二十六年》正義引束皙云：「案《左傳》『攜王奸命』，舊說攜王為伯服。伯服，古文作伯盤，非攜王。」此束皙校正《紀年》之語。《國語鄭語》、《史記周本紀》皆謂褒姒之子名伯服，舊釋《左傳》者亦稱之為伯服，並以伯服為攜王。和嶠、荀勖初釋《紀年》時，當據《國語》等書釋作伯服，故束皙正之。案《紀年》原文應作「般」，「般」即古文「盤」字。雷學淇《竹書紀年義證》卷二七云：「《尚書》甘盤，《史記燕世家》作甘般。《商書》盤庚，《國語》作般庚。」甲骨文盤庚亦作般庚。「般」、「服」形近，《國語》等書因誤般為服，和、荀循舊誤以釋《紀年》，束皙正之，是。古本《紀年》當已據束皙之說作「伯盤」，後人復據《國語》、《史記》等書臆改為「伯服」，今影宋本引此一作「伯盤」，一作「伯服」，猶改之未盡者，而清代鮑刻本乃全改為「伯服」。《存真》、《輯校》未見宋本，仍作「伯服」，《訂補》已及見影宋本，亦未指出。又《輯校》、《訂補》所引《御覽》皆訛作卷八四，《存真》作八五，不誤。《存真》、《輯校》改「幽王八年」為晉文侯七年。四一《書紀年》曰：幽王十年九月，桃杏實。《太平御覽》卷九六八果部案：《訂補》云：「朱本無此條。」實則《存真》改「幽王」為「幽公」，列入晉幽公十年，注云：「《太平御覽》九百六十八。」《輯校》既錄此「幽王十年」條，又據《存真》收幽公十年條，誤。《存真》、《輯校》列於晉文侯九年。四二盟於太室。《紀年》。《北堂書鈔》卷二一帝王部案：《輯校》誤作卷二二，《今本竹書紀年疏證》同誤。《左傳昭公四年》：「周幽為大室之盟，戎狄叛之。」《紀年》所記當即此事。《存真》未收，《輯校》附於「無年世可繫者」。今本《紀年》云：「幽王十年春，王及諸侯盟於太室。」現姑從今本列此。四三《汲冢竹書紀年》：伯盤與幽王俱死於戲。先是，申侯、魯侯及許文公立平王於申，以本大子，故稱天王。幽王既死，而虢公翰又立王子余臣於攜。周二王並立。《左傳昭公二十六年》正義《汲冢紀年》曰：幽王死，申侯、魯侯、許文公立平王於申，虢公翰立王子余，二王並立。《通鑑外紀》卷三案：《左傳昭公二十六年》：「至於幽王，天不弔周，王昏不若，用愆厥位，攜王奸命。」此攜王即王子余臣。雷學淇《竹書紀年義證》卷二七云：「攜，地名，未詳所在。《新唐書》：《大衍曆議》謂豐岐驪攜皆鶉首之分，雍州之地，是攜即西京地名矣。」《國語魯語上》：「幽滅于戲。」韋昭注：「幽，幽王，為西戎所殺。戲，戲山，在西周也。」與《紀年》同。《存真》、《輯校》列於晉文侯十年。《訂補》云：「《左傳》疏引原不繫年，此據《國語》與《史記》幽王十一年死，繫之於此。」現列於幽王十一年。四四《汲冢紀年》曰：自武王滅殷，以至于幽王，凡二百五十七年。《史記周本紀》集解《汲冢紀年》：西周二百五十七年。《通鑑外紀》卷三《汲冢紀年》曰：自武王至幽王二百五十七年。《通鑑外紀》卷三案：日本高山寺藏古鈔本《周本紀》「以至幽王」作「以至于幽王」見《史記會注考證校補》卷四頁六，以《集解》所引「湯滅夏以至于受」見上例之，是，據補。附五帝紀一《竹書》云：昌意降居若水，產帝乾荒。《山海經海內經》注案：雷學淇《竹書紀年義證》卷一云：「《大戴禮帝繫》曰：『黃帝居軒轅之丘，娶于西陵氏之子，謂之嫘祖氏，產青陽及昌意。青陽降居泜水，昌意降居若水。』《史記五帝本紀》『泜』作『江』，餘同。索隱曰：『降，下也，言帝子下為諸侯。』《海內經》曰：『黃帝妻雷祖，生昌意。昌意降居若水，生韓流。』郭注引此紀證之，謂乾荒即韓流也。」二《汲冢書》云：黃帝仙去，其臣有左徹者，削木作黃帝之像，帥諸侯奉之。《意林》卷四《抱朴子》《抱朴子》又曰：《汲郡冢中竹書》言：黃帝既仙去，其臣有左徹者，削木為黃帝之像，帥諸侯朝奉之。《太平御覽》卷七九皇王部《抱朴子》曰：張華《博物志》曰：黃帝仙去，其臣左徹者削木為黃帝像，帥諸侯奉之。亦見《汲冢書》。《太平御覽》卷三九六人事部案：此不見今本《抱朴子》，平津館本《抱朴子》以為外篇佚文。陳逢衡《竹書紀年集證》卷四九云：「案《博物志》云：『黃帝仙去，其臣左徹者削木象黃帝，帥諸侯以朝。七年不還，左徹乃立顓頊，左徹亦仙去也。』其說與《紀年》注亦同亦異，疑非事實。夫顓頊之於黃帝，世代懸隔，焉得云七年即立顓頊乎？」所云《紀年》注指今本。《意林》一條、《御覽》卷三九六一條，《存真》、《輯校》、《訂補》失收。三《竹書》曰：顓頊產伯鯀，是維若陽，居天穆之陽。《山海經大荒西經》注案：《史記夏本紀》：「鯀之父曰帝顓頊。」索隱：「皇甫謐云：『鯀，帝顓頊之子，字熙。』《系本》亦以鯀為顓頊子。」《山海經海內經》注引《世本》同，與《竹書》合。四《竹書紀年》曰：堯元年景子。《隋書律曆志》案：「景」本為「丙」，避唐諱改。《存真》云：「古人不以甲子名歲，自王莽下書言：『始建國五年，歲在壽星，倉龍癸酉。』又云：『天鳳七年，歲在大梁，倉龍庚辰。』是始變古。原古人之法，以歲星定太歲之所舍，星有超辰，則太歲亦與俱超，故不可以甲子名歲也。東漢以來，步曆家廢超辰之法，乃以甲子紀年，以便推算。此『丙子』二字，疑荀勖、和嶠等所增也。」五《括地志》云：《竹書》云：昔堯德衰，為舜所囚也。《史記五帝本紀》正義《汲冢竹書》云：舜囚堯于平陽，取之帝位。《廣弘明集》卷一一法琳《對傅奕廢佛僧事》《汲冢書》云：舜放堯於平陽。《史通疑古》案：《存真》未收，僅於案語中謂《史記五帝本紀》正義引《竹書》云云、《廣弘明集》十一引《汲冢竹書》云云，云：「案《史通雜說篇》引此以為《瑣語》文，故不錄，《路史》注以為《紀年》文，妄也。」其說蓋本於陳逢衡。《竹書紀年集證》卷五云：「趙紹祖曰：『其言不似《紀年》本文』，此論甚確，劉知幾定以為《瑣語》，信也。」案劉知幾《史通疑古》兩引「舜放堯於平陽」，一云出《汲冢瑣語》，一云出《汲冢書》。其云出《汲冢書》者尚有「益為啟所誅」、「太甲殺伊尹」、「文丁殺季歷」三事，據《晉書束皙傳》及杜預《春秋經傳集解後序》，此三事皆出《紀年》，則「舜放堯於平陽」一條當亦為《紀年》之文。其又云出《汲冢瑣語》者，蓋此事又見《瑣語》，不能執此即定其非《紀年》。《存真》誤以《疑古》為《雜說》，與陳逢衡《集證》同，蓋本此而未檢視原書，所誤亦同。趙紹祖《校補竹書紀年》卷一引作《史通疑古篇》，不誤。《輯校》不錄，《訂補》補輯。《訂補》云：「《太平寰宇記》濮州鄄城縣下有『堯城在城北五里』。又有『偃朱城在縣西北十五里』。萬廷蘭校注云：『案原本二城下皆引《紀年》云云，且云：《十道志》已錄，今不欲去之。究竟事涉荒誕，不見經傳，非聖者無法，不如去之。』是萬氏所見《寰宇記》原本有引《紀年》二則，而為萬氏所刪去，刻本遂不見此文。乾隆癸丑樂氏刻本亦脫去之。此二則文雖不見，然以萬校語詞觀之，可確信其與《五帝本紀》正義所引相同。」雷學淇《考訂竹書紀年》中之《辨太平御覽、寰宇記之誤》條，所引《寰宇記》文，即萬氏所見之原本。案《寰宇記》所云「堯城在城北五里」、「偃朱城在縣西北十五里」，與正義所引《括地志》之文同，《括地志》於此文後即兩引《竹書》云云。原本所云「《十道志》已錄」，疑《十道志》亦錄自《括地志》，並改《竹書》為《竹書紀年》。以未見原本，不入輯。六《括地志》云：《竹書》云：舜囚堯，復偃塞丹朱，使不與父相見也。《史記五帝本紀》正義案：《存真》未收，僅于案語中引之，以為《瑣語》文。《輯校》不錄，《訂補》補輯。參前條。七《括地志》云：《汲冢紀年》云：后稷放帝子丹朱于丹水。《史記高祖本紀》正義《竹書》亦曰：后稷放帝朱于丹水。《山海經海內南經》注《汲冢紀年》云：后稷放帝子丹朱。《史記五帝本紀》正義案：《訂補》所引《路史後紀》卷一注見本書附錄。八命咎陶作刑。《紀年》云。《北堂書鈔》卷一七帝王部九《汲冢紀年》曰：三苗將亡，天雨血，夏有冰，地坼及泉，青龍生於廟，日夜出，晝日不出。《通鑑外紀》卷一注案：《外紀》注引作《隨巢子》、《汲冢紀年》云云。《存真》、《輯校》所引《路史後紀》卷一二注，見本書附錄。《墨子非攻下》：「昔者三苗大亂，天命殛之。日妖宵出，雨血三朝，龍生於廟，犬哭乎市，夏冰，地坼及泉，五穀變化，民乃大振。高陽乃命玄宮，禹親把天之瑞令，以征有苗。」與《紀年》略同。晉紀一《竹書紀年》：鄭桓公厲宣王之子。《史通雜說上》案：《史通雜說上》：「《竹書紀年》出於晉代，學者始知鄭桓公厲王之子，則與經典所載乖剌甚多。」趙紹祖《竹書紀年校補》卷二云：「按《史通》所引本皆與經典乖剌者，若桓公為厲王之子，則正與《史記》合，劉知幾不應云乖剌也，疑《史通》有誤字耳。」浦起龍《史通通釋》卷一六云：「句有誤，厲王疑本作宣王。」雷學淇《考訂竹書紀年》卷五亦云：「《史通雜說篇》又誤『宣』作『厲』，案劉氏所謂經典，即《世本》、《史記》等書及漢晉人傳注也。秦漢以後著述家皆以鄭桓為厲王子，而《紀年》獨以為宣王子，故曰乖剌，若《竹書》本是厲王，何乖剌之有乎？」是，據改。二《竹書紀年》：晉文侯二年，周宣王子多父伐鄶，克之。乃居鄭父之丘，名之曰鄭，是曰桓公。《水經洧水注》案：「周宣」，永樂大典本、朱謀本皆作「同惠」。戴震校本改「同」為「周」。楊守敬《水經注疏》卷二二據雷學淇《考訂竹書紀年》改作「周宣」。案《考訂竹書紀年》卷五云：「近本《水經注》『周宣』多誤作『同惠』，或更脫『惠』字，『同』『周』、『惠』『宣』字形相似，故鈔錄鋟板者多誤。」《存真》改作「周厲」，《輯校》亦云：「『同惠』疑『周厲』之訛。」非是。現從雷說，并據《注疏》本。《史記鄭世家》桓公名友，陳逢衡《竹書紀年集證》卷三五、雷學淇《竹書紀年義證》卷二六及《存真》皆以「友」、「多」字形相近，因或作「友」，或作「多」。《水經渭水注》引《漢書》薛瓚注：「幽王既敗，虢儈又滅，遷居其地，國於鄭父之丘，是為鄭桓公。」《漢書地理志》注亦引臣瓚曰：「幽王既敗，二年而滅會，四年而滅虢，居於鄭父之丘，是以為鄭桓公。」顏注所引為詳，當係臣瓚原文，《水經注》為約舉之辭。《輯校》云：「傅瓚親校《竹書》，其言又與《洧水注》所引《紀年》略同，蓋亦本《紀年》。然臣瓚以伐鄶為在幽王既敗二年，《水經注》以為晉文侯二年，未知孰是。」案幽王既敗二年，據《史記十二諸侯年表》當晉文侯十二年，則《洧水注》所引本為「十二年」，脫一「十」字。《存真》、《輯校》列於晉文侯二年，現改列於十二年。《國語鄭語》及《史記鄭世家》皆謂鄭桓公與幽王同死驪山之下，與《紀年》異。三《汲冢竹書紀年》：二十一年，攜王為晉文公所殺。以本非適，故稱「攜王」。《左傳昭公二十六年》正義《汲冢紀年》曰：余為晉文侯所殺，是為攜王。《通鑑外紀》卷三案：《輯校》以二十一年屬晉文侯，是。《存真》以為周平王二十一年，當晉文侯三十一年，誤從今本。四《竹書紀年》曰：莊伯以曲沃叛，伐翼，公子萬救翼，荀叔軫追之，至于家谷。《水經澮水注》案：《存真》據《太平御覽》卷八七六引《史記》：「八年，無雲而雷。十月，莊伯以曲沃叛。」列於曲沃莊伯八年。《輯校》同。所據為鮑刻，影宋本《御覽》「十月」作「十年」。今本《紀年》繫「無雲而雷」於周平王四十八年，當莊伯八年；又以「十月，莊伯以曲沃叛」與本條及下條併，列於桓王元年，當莊伯十二年，繫年據下條，是今本所據亦作「十月」。現仍從《存真》、《輯校》。五《竹書紀年》曰：莊伯十二年，翼侯焚曲沃之禾而還。作為文公。《水經澮水注》案：《存真》刪「作為文公」四字。戴震校本云：「案此句有訛舛，未詳。」趙一清校本則以為「『作』字疑誤」。雷學淇《考訂竹書紀年》卷五云：「『作』蓋『是』字之訛。此惠公十五年公子重耳入於曲沃下傳文也，誤衍於此。」六《紀年》：魯隱公及邾莊公盟於姑蔑。《春秋經傳集解後序》案：《春秋隱公元年》：「三月，公及邾儀父盟於蔑。」即此事。《輯校》云：「據《後序》在莊伯十二年正月。」是。《存真》同。七《竹書》：鄭莊公殺公子圣。《春秋啖趙集傳纂例》卷一案：《訂補》列於莊伯十二年。原注：「《春秋》作『段』。」是「公子圣」即《左傳》之「共叔段」。《春秋隱公元年》「鄭伯克段於鄢」，即此事。《公羊傳》：「鄭伯克段於鄢。克之者何？殺之也。」以段為莊公所殺，與《紀年》同，與《左傳》異。八《竹書》：紀子伯、莒子盟於密。《春秋啖趙集傳纂例》卷一案：《春秋隱公二年》：「紀子伯、莒子盟於密。」《公羊》、《穀梁》同，《左傳》作「子帛」，即此事。《訂補》列於莊伯十三年。九《汲冢竹書紀年》曰：晉武公元年，尚一軍。芮人乘京，荀人董伯皆叛。《水經河水注》案：雷學淇《竹書紀年義證》卷二九云：「乘即《周語》『乘人不義』、《書序》『周人乘黎』之乘，韋注訓乘為陵，鄭注訓乘為勝。《周禮》曰：『馮弱犯寡則眚之。』鄭注云：『馮猶乘陵也。』京是邑名。」一《竹書紀年》曰：翼侯伐曲沃，大捷，武公請成于翼，至桐乃返。《水經涑水注》案：永樂大典本、朱謀本作「洞庭」，朱箋云：「一讀作『桐』。」戴震校本改為「桐」，云：「案近刻『桐』訛作『洞』，下衍『庭』字。」《存真》作「桐」，蓋據戴校本。《輯校》作「桐庭」。《存真》列於曲沃武公元年，云：「《涑水注》不引何年，以文勢論之，當在此。」《輯校》同。雷學淇《考訂竹書紀年》卷五云：「案此紀不可確知何年，然既云『武公請成』，則非莊伯時事甚明。過此以往，沃日強，翼日弱，翼縱伐沃，無大捷之理，當是武公初立，翼伐其喪，報莊伯復攻之役也。」繫於莊伯十五年「曲沃莊伯卒」後，較《存真》所論為詳，亦合於事理，唯繫於莊伯十五年不如武公元年之明白，現從《存真》。一一《紀年》又云：晉武公七年，芮伯萬之母芮姜逐萬，萬出奔魏。《水經河水注》案：《輯校》所引《路史國名紀》戊注，見本書附錄。《左傳桓公三年》：「芮伯萬之母芮姜，惡芮伯之多寵人也，故逐之，出居於魏。」即此事。一二《紀年》又云：晉武公八年，周師、虢師圍魏，取芮伯萬而東之。《水經河水注》案：《存真》、《輯校》所引《路史國名紀》戊注，見本書附錄。《左傳桓公四年》：「冬，王師、秦師圍魏，執芮伯以歸。」雷學淇《竹書紀年義證》卷二九云：「據《紀年》則是役也有虢無秦，以芮伯歸者乃王師、虢師，故紀曰取芮伯萬而東之，周在魏東四百餘里也。」一三《紀年》又云：晉武公九年，戎人逆芮伯萬于郟。《水經河水注》案：《輯校》所引《路史國名紀》戊注，見本書附錄。永樂大典本、朱謀本作「郟」，趙一清校本、戴震校本並改作「郊」。郟，王城；郊，周邑，見《左傳》桓公七年及昭公十三年杜注。楊守敬《水經注疏》卷四云：「是作『郊』作『郟』並通。」《存真》、《輯校》作「郊」，蓋據戴校本。現從大典本。一四《竹書》：魯桓公、紀侯、莒子盟於區蛇。《春秋啖趙集傳纂例》卷一案：《春秋桓公十二年》：「夏六月壬寅，公會紀侯、莒子盟於毆蛇。」《公羊》、《穀梁》皆作「紀侯」，《左氏》作「杞侯」；《公羊》「毆蛇」，《穀梁》、《左氏》皆作「曲池」。區蛇、毆蛇、曲池同聲相通。《訂補》列於晉武公十六年。一五《竹書》：鄭殺其君某。《春秋啖趙集傳纂例》卷一案：原釋曰：「是子亹。」《左傳桓公十八年》：「七月戊戌，齊人殺子亹而轘高渠彌。」此云鄭子亹為齊人所殺，與《竹書》異。《訂補》列於晉武公二十二年。一六《竹書》云：齊襄公滅紀郱、鄑、郚。《史記秦始皇本紀》正義《竹書》云：齊襄公滅紀遷紀。《史記齊太公世家》正義案：《齊太公世家》正義一條，見日本古鈔本所存正義佚文《史記會注考證》卷三頁一四，《存真》、《輯校》未及見，《訂補》失收。《春秋莊公元年》：「齊師遷紀郱、鄑、郚。」與《竹書》同。《存真》、《輯校》列於晉武公二十三年。一七《竹書》：齊人殲于遂。《春秋啖趙集傳纂例》卷一《竹書紀年》：齊人殲于遂。《新唐書劉貺傳》案：《春秋莊公十七年》：「秋，齊人殲于遂。」與《紀年》同。《存真》、《輯校》列於晉武公三十九年。一八《汲冢古文》：晉武公滅荀，以賜大夫原氏黯，是為荀叔。《漢書地理志》注《汲郡古文》：晉武公滅荀，以賜大夫原氏。《水經汾水注》《汲郡古文》：晉武公滅郇，以賜大夫原點黯，是為郇叔。《文選北征賦》注案：《訂補》所引《路史後紀》卷九注，見本書附錄。《存真》列此於晉武公九年，云：「此未詳何年事，姑附於此。」現據《輯校》列於三十九年。一九《紀年》：晉獻公二年春，周惠王居于鄭。鄭人入王府，多取玉，玉化為蜮射人。《開元占經》卷一二《書紀年》曰：晉獻公二年春，周惠王居于鄭。鄭人入王府多取玉焉，玉化為蜮射人。《太平御覽》卷九五蟲豸部《紀年》云：晉獻公二年春，周惠王居于鄭。鄭人入王府取玉焉，玉化為蜮以射人也。《太平廣記》卷四七三昆蟲部引《感應經》所引案：《輯校》、《訂補》所據為鮑刻《御覽》，脫「春」字，影宋本有。《廣記》所引，原注「出《感應經》」。《宋史藝文志》著錄有李淳風《感應經》三卷，當即其書。書今佚，《廣記》尚略有徵引，皆鈔錄古籍，《紀年》此條即所錄古籍之一。干寶《搜神記》卷六云：「晉獻公二年，周惠王居於鄭。鄭人入王府多脫，化為蜮射人。」原注「脫」字，示有脫文，據《御覽》當為「取玉焉玉」四字。干寶曾據《紀年》體例以修《晉紀》，見《史通申左》，本條當即鈔自《紀年》。二《紀年》：衛懿公及赤翟戰于洞澤。《春秋經傳集解後序》案：《左傳閔公二年》：「冬十二月，狄人伐衛。衛懿公好鶴，鶴有乘軒者。將戰，國人受甲者皆曰：『使鶴，鶴實有祿位，余焉能戰！』公與石祁子玦，與寧莊子矢，使守，曰：『以此贊國，擇利而為之。』與夫人繡衣，曰：『聽於二子。』渠孔御戎，子伯為右，黃夷前驅，孔嬰齊殿。及狄人，戰於熒澤，衛師敗績，遂滅衛。」即此事。《後序》云：「疑『洞』當為『泂』，即《左傳》所謂熒澤也。」「泂」、「熒」音同，是。《存真》、《輯校》列於晉獻公十七年。二一《竹書》：鄭棄其師。《春秋啖趙集傳纂例》卷一《竹書紀年》：鄭棄其師。《新唐書劉貺傳》案：《史通惑經》亦引「鄭棄其師」，云：「出《瑣語晉春秋》」，是此既見《紀年》，又見《瑣語》。《春秋閔公二年》：「鄭棄其師」，與《紀年》同。《存真》、《輯校》列於晉獻公十七年。二二《竹書紀年》曰：晉獻公十有九年，獻公會虞師伐虢，滅下陽。虢公醜奔衛。獻公命瑕父、呂甥邑于虢都。《水經河水注》《紀年》：晉獻公會虞師伐虢，滅下陽。《春秋經傳集解後序》案：《存真》、《輯校》所引《路史國名紀》己注，見本書附錄。《春秋僖公二年》：「虞師、晉師滅下陽。」《左氏》「下陽」，《公羊》、《穀梁》皆作「夏陽」。《存真》列「虢公醜奔衛」以下於晉獻公二十二年，當據《左傳僖公五年》：「冬十二月丙子朔，晉滅虢，虢公醜奔京師。」《輯校》並列入十九年。現從《輯校》。二三《紀年》：重耳出奔。《史通惑經》案：《史通惑經》：「且案汲冢竹書《晉春秋》及《紀年》之載事也，如『重耳出奔』、『惠公見獲』，書其本國，皆無所隱。」《晉春秋》即《瑣語晉春秋》，是《紀年》、《瑣語》二書皆載此事。《左傳僖公四年》：「重耳奔蒲。」《存真》、《輯校》據此列於晉獻公二十一年。二四《竹書紀年》：晉獻公二十五年正月，翟人伐晉，周陽有白兔舞於市。《水經涑水注》案：永樂大典本、朱謀本皆作「周」，全祖望、趙一清、戴震校本同。楊守敬《水經注疏》卷六作「周陽」。案《水經》云：「西過周陽邑南。」作「周陽」者是。《存真》、《輯校》皆作「周陽」。二五《竹書紀年》：穆公十一年，取靈邱。董逌《廣川書跋》卷四《竹書紀年》：穆公十一年，取靈邱。《古文苑》卷一注引王順伯《詛楚文跋》案：《存真》、《輯校》列於晉惠公二年。王順伯跋云：「『亞駝』即呼沱河。顧野王考其地在靈丘，《竹書紀年》穆公十一年取靈丘，故亞駝自穆公以來為秦境也。」《書跋》同則《紀年》之文疑出顧野王《輿地志》所引。本輯斷限迄於北宋中，厚之為乾道進士，董逌亦靖康間人，以所引《紀年》似轉引而來，姑次於此。二六《竹書紀年》：隕石于宋五。《史通惑經》案：《春秋僖公十六年》：「春王正月戊申朔，隕石於宋五。」與《紀年》同。《存真》、《輯校》列於晉惠公六年。二七《紀年》：惠公見獲。《史通惑經》案：據《史通惑經》，此條亦見《瑣語晉春秋》。《春秋僖公十五年》：「十有一月壬戌，晉侯及秦伯戰於韓，獲晉侯。」即此事。《存真》、《輯校》列於晉惠公六年。二八《汲郡竹書紀年》曰：晉惠公十五年，秦穆公率師送公子重耳，涉自河曲。《水經河水注》案：永樂大典本、朱謀本皆作「十五年」。趙一清校本引沈氏說：「晉惠公以十四年卒，無十五年，《涑水篇》誤同。」戴震校本仍作「十五年」，《涑水注》所引見下條則改作「十四年」。雷學淇《考訂竹書紀年》卷五云：「『十五年』，諸本從《左傳》、《史記》文作『十四年』，甚誤。案《春秋》經文，里克弒其君卓，在魯僖公十年正月，以夏正言之，則九年之十一月也。國君踰年改元，而晉用夏正，則魯僖公之十年三月，即晉惠公之元年正月矣。至僖公二十四年冬，經始書曰『晉侯夷吾卒』。通計之，是惠公在位實十五年。《外傳晉語》亦云『十五年十月惠公卒』，而《水經》《河水》、《涑水》二注引《紀年》亦皆有晉惠公十五年之文。唯《左氏內傳》誤以惠公之卒繫於僖公二十三年，又誤以秦納重耳事繫於僖公二十四年春正月，史遷作《世家》、《年表》從其說。而世之為左學諛遷書者遂奉其誤而不悟。今據《春秋》、《國語》及《水經注》文改正。」楊守敬《水經注疏》卷四從雷說，於河水、涑水二注皆作「十五年」。趙紹祖《竹書紀年校補》卷二、林春溥《竹書紀年補證》卷四皆以惠公無十五年，當為十四年之誤。《存真》作「十四年」，云：「『四』，一作『五』，誤也。」《輯校》仍作「十五年」。二九《竹書紀年》云：晉惠公十有五年，秦穆公率師送公子重耳，圍令狐、桑泉、臼衰，皆降于秦師。狐毛與先軫禦秦，至於廬柳，乃謂秦穆公使公子縶來與師言，退舍，次於郇，盟於軍。《水經涑水注》案：永樂大典本、朱謀本皆作「十有五年」，戴震校本改作「十四年」。《存真》作「十四年」，《輯校》作「十五年」。參上條。《訂補》所引《路史國名紀》戊，見本書附錄。三《紀年》：周襄王會諸侯於河陽。《春秋經傳集解後序》案：《春秋僖公二十八年》：「冬，天王狩於河陽。」即此事。《存真》、《輯校》列於晉文公五年。三一《汲冢古文》：文公城荀。《漢書地理志》注《汲郡古文》又云：文公城郇。《文選北征賦》注案：本條無年次，《存真》、《輯校》列於文公五年後，雷學淇《考訂竹書紀年》卷五繫於元年，皆無確證。現姑從《存真》、《輯校》。三二《竹書紀年》：齊師逐鄭太子齒奔城張陽南鄭。《水經涑水注》案：永樂大典本、朱謀本作「城張陽南鄭」，戴震校本改作「張城南鄭」。《涑水注》云「涑水又西南逕張陽城東」，下即引《書紀年》云云，似「陽」字非衍。今本《紀年》作「城張南鄭」，戴校據之刪「陽」字，又乙「城張」為「張城」。《存真》、《輯校》皆據戴校。雷學淇《考訂竹書紀年》卷五作「張陽南鄭」，刪「城」字。現據大典本。林春溥《竹書紀年補證》卷四引鄭環說，以「『齊』乃『晉』之訛，『逐』乃『送』之訛，『齒』乃『蘭』之訛，『奔』乃『于』之訛，『南』乃『歸』之訛」，即《左傳僖公三十年》所記晉文公圍鄭，納公子蘭事。雷學淇《竹書紀年義證》卷三繫於晉獻公二十四年，云：「齊師即伐鄭之師，太子齒即世子華也。『華』、『齒』二字形似，故誤。據《左傳》：『是年春，齊人伐鄭。夏，鄭殺申侯以說於齊。秋，盟於寧毌。鄭伯使太子華聽命於會，華謂齊侯：若去洩氏、孔氏、子人氏，我以鄭為內臣。齊侯將許之，管仲斥言子華之姦，使無列於會，子華由是得罪於鄭。』蓋齊桓因管仲之言，惡華之為人，逐之，不使在會。華知其言已洩，難以復國，乃奔於晉之張城，又徙於秦之南鄭，卒且歸鄭而嬰戮也。」皆屬猜擬之辭，未足取信。疑《涑水注》所引文有訛舛。《存真》與上條同列於文公五年後，云：「以上二條不詳何年。」《輯校》附於「無年世可繫者」。今本《紀年》繫於周襄王二十二年，當晉文公七年。現姑從《存真》編次。三三《竹書紀年》：晉襄公六年，洛絕於。《水經洛水注》案：陳逢衡《竹書紀年集證》卷三九云：「案字書無『』字，當是『泂』字。泂音熒，衛地。否則是『向』字誤添水旁。案《小雅》『作都於向』，注謂『向在東都畿內』。」《存真》改作「泂」，《輯校》仍作「」。三四《紀年》：齊國佐來獻玉磬、紀公之甗。《春秋經傳集解後序》案：《左傳成公二年》：「齊侯使賓媚人賂以紀甗、玉磬與地。」即此事。賓媚人，《春秋成公二年》作國佐。杜注，賓媚人即國佐。國佐亦稱國武子，齊之上卿。金文有《國差》，首云：「國差立事歲。」許瀚云：「齊國佐所為器，『差』，『佐』古通用。佐亦曰賓媚人，諡武子，詳《春秋左氏傳》。」于省吾《雙劍誃吉金文選》卷上三引《存真》、《輯校》列于晉景公十一年。三五《竹書紀年》曰：楚共王會宋平公於湖陽。《水經沘水注》案：《存真》云：「案楚共王立於晉景公九年，卒於晉悼公十四年。宋平公立於晉厲公五年。檢《春秋》，是時宋皆從晉，惟魯成公六年，魯、衛兩以晉命侵宋，然是宋共公之世，非平公也。當闕疑。」現姑據《存真》列於晉厲公元年後。《輯校》附於「無年世可繫者」。三六《竹書紀年》：晉昭公元年，河赤於龍門三里。《水經河水注》案：戴震校本云：「案近刻『河』下有『水』字。」《存真》、《輯校》作「河水」。此據永樂大典本。三七《書紀年》曰：昭公六年十二月，桃杏花。《太平御覽》卷九六八果部案：《訂補》云：「按《御覽》引此文在『幽王十年九月，桃杏實』上，同為一條，則昭公疑非晉昭公，當是昭王之誤。今本《紀年》：昭王『六年，冬十二月，桃李華』，所據尚不誤。」案今本《紀年》景王十九年「冬十二月，桃杏花」，當晉昭公六年，所據與今傳《御覽》同。又今本昭王六年條作「桃李花」，與此作「桃杏花」者亦異。《訂補》所疑非是。三八《書紀年》曰：晉定六年，漢不見于天。《太平御覽》卷八七五咎徵部案：《輯校》作「晉定公」，影宋本、鮑刻本皆無「公」字。三九《竹書》：楚囊瓦奔鄭。《春秋啖趙集傳纂例》卷一案：原注：「因曰是子常。」《春秋定公四年》：「冬十有一月庚午，蔡侯以吳子及楚人戰於柏舉，楚師敗績，楚囊瓦出奔鄭。」《左傳》作「子常奔鄭」。《訂補》列於晉定公六年。四《紀年》曰：晉定公十八年，青虹見。《太平御覽》卷一四天部四一王劭按：《紀年》簡公後次孝公，無獻公。《史記燕世家》索隱案：《史記》《燕世家》及《十二諸侯年表》於簡公、孝公之間有獻公一代，《紀年》無。《存真》、《輯校》據此作「燕簡公卒，次孝公立」，列於晉定公十八年後。雷學淇《考訂竹書紀年》卷五繫於十九年，云：「索隱於《史記》所言在位年數，凡與《紀年》異者，多引紀文校正之，今於簡公下唯引王劭此說，是紀謂簡公亦在位十二年也。」是。王劭之說當出所著《讀書記》，見《隋書王劭傳》。四二《竹書紀年》：晉定公二十年，洛絕於周。《水經洛水注》四三《紀年》曰：晉定公二十五年，西山女子化為丈夫，與之妻，能生子。其年，鄭一女而生四十人，二十死。《開元占經》卷一一三案：《搜神記》卷六：「周哀王八年，鄭有一婦人，生四十子，其二十人為人，二十人死。」干寶曾見《紀年》，所記當本此條。《輯校》脫「二十死」三字。四四《竹書紀年》曰：晉定公二十八年，淇絕於舊衛。《水經淇水注》案：永樂大典本作「二十八年」，趙一清、戴震校本刪「二」字。《存真》、《輯校》皆據戴校。今本《竹書紀年》繫於周敬王三十六年，當晉定公二十八年，是所據與大典本《水經注》同。雷學淇《考訂竹書紀年》卷五亦列於二十八年。現據永樂大典本。四五《竹書紀年》：晉定公三十一年，城頓丘。《水經淇水注》四六《竹書紀年》曰：宋殺其大夫皇瑗於丹水之上。又曰：宋大水，丹水壅不流。《水經獲水注》案：《存真》合為一條，刪「又曰」二字。《輯校》仍分二條，前條繫於晉定公三十五年，後條附「無年世可繫者」。現姑據《存真》編次。《左傳哀公十八年》：「春，宋殺皇瑗。」《存真》、《輯校》繫年據此。四七《竹書紀年》曰：晉出公五年，澮絕於梁。《水經澮水注》四八《竹書紀年》曰：晉出公五年，丹水三日絕不流。《水經沁水注》四九《竹書紀年》：晉出公六年，齊、鄭伐衛。荀瑤城宅陽。《水經濟水注》《竹書》云：宅陽一名北宅。《史記穰侯列傳》正義案：「宅陽一名北宅」，雷學淇《考訂竹書紀年》卷五、林春溥《竹書紀年補證》卷四並以為注文，《輯校》同。陳逢衡《竹書紀年集證》卷四九云：「此當是荀勖、束皙輩校正之語」，是。五《紀年》云：晉出公十年十一月，於粵子句踐卒，是為菼執。《史記越世家》索隱案：《存真》、《輯校》後有「次鹿郢立」，四字乃他條之文。《訂補》所引《路史後紀》卷一三注，見本書附錄。一九六五年，湖北江陵望山一號楚墓，曾出土越王勾踐劍，銘文為：「越王鳩淺自作用鐱。」勾踐、鳩淺同聲相通。五一《紀年》云：衛悼公四年卒於越。《史記衛世家》索隱案：《存真》云：「立悼公事，見《左傳魯哀公二十六年》，當晉出公之六年，則悼公之卒，應在晉出公之十年也。」《輯校》同。雷學淇《考訂竹書紀年》卷五、林春溥《竹書紀年補訂》卷四亦皆據此補於出公十年。五二《紀年》云：於粵子句踐卒，次鹿郢立，六年卒。《史記越世家》索隱案：金陵局本於「勾踐卒」下有「是菼執」三字，宋耿秉本、黃善夫本、元彭寅翁本迄清殿本皆無見水澤利忠《史記會注考證校補》卷四一頁一四。今據耿秉等本。《存真》、《輯校》列於晉出公十六年，作「於粵子鹿郢卒，子不壽立。」《訂補》所引《路史後紀》卷一三注，見本書附錄。鹿郢，《史記越世家》作「鼫與」，索隱引樂資云：「《越語》謂鹿郢為鼫與也。」當出所為《春秋後傳》見《隋書經籍志》，書今佚，據殘存佚文，頗引《紀年》以證史，此云「鹿郢」蓋亦本《紀年》。《左傳哀公二十四年》作「適郢」，《越絕書》卷八作「與夷」，《吳越春秋》卷一作「興夷」。金文有《者鐘》，銘曰：「隹戉十有九年，王曰：者」，陳夢家《六國紀年表考證》謂為勾踐十九年器，疑作器者「者」即與夷，亦即鹿郢《燕京學報》第三七期頁一八七。五三《竹書紀年》曰：荀瑤伐中山，取窮魚之丘。《水經巨馬水注》《竹書》曰：晉荀瑤伐中山窮魚之丘。《初學記》卷八州郡部《竹書紀年》曰：晉荀瑤伐中山，取窮魚之丘。《太平御覽》卷六四地部《竹書紀年》云：晉荀瑤伐中山，取窮魚之丘。《太平寰宇記》卷六七易州易縣案：《存真》云「此未詳何年」，次於晉出公十六年後，《輯校》同。雷學淇《考訂竹書紀年》卷五列於十八年，蓋從今本。現姑據《存真》列此。五四《竹書紀年》：晉出公十九年，晉韓龍取盧氏城。《水經洛水注》案：永樂大典本無「取盧」二字，今據戴校。《存真》作「龍」，云：「『龍』，一作『龐』。」《輯校》作「龐」。戴校云：「『龍』，今《竹書紀年》作『龐』。」「龍」、「龐」古音同相通。五五《竹書紀年》：晉出公三二十年，智伯瑤城高梁。《水經汾水注》案：永樂大典本、朱謀本作「三十年」，晉出公在位僅二十三年，顯誤。趙一清、戴震校本據今本《紀年》改作「十三年」，《存真》、《輯校》從之。又今本本條附注云：「一本晉出公二十年。」今本已將《紀年》晉年全改為周年，則所謂「一本」，絕非指今本《紀年》之另一本。蓋今本此條當亦輯自《水經注》，見「三十年」有誤，乃肊定為「十三年」，當周貞定王七年。注者見他本《水經注》有作「二十年」者，因注於下，則所謂「一本」當指《水經注》。趙紹祖《竹書紀年校補》卷二云：「出公無三十年，當以二十年為是。」雷學淇《竹書紀年義證》卷三二亦云：「酈注云：《竹書紀年》：晉出公二十年，智伯瑤城高梁。」即據此注語改正，并列於出公二十年，是。《義證》云：「智伯瑤即荀瑤，詳見上。智本邑名，《左傳》自荀首以下皆以『知』稱。」五六按《紀年》：成侯名載。《史記燕世家》索隱按《紀年》：智伯滅，在成公二年也。《史記燕世家》索隱案：宋黃善夫本迄清殿本皆作「成侯」，金陵書局本作「成公」見水澤利忠《史記會注考證校補》卷三四頁一二。此以智伯滅在燕成公二年，《晉世家》索隱引《紀年》以為在晉出公二十二年見下，則成公元年當出公二十一年。逾年改元，孝公之卒，成公之立，當在出公二十年。《存真》據此列為「二十年，燕侯載立」，是。《輯校》作「燕孝公卒，次成侯載立」，繫於出公十九年。金文多郾燕侯載器，《三代吉金文存》卷一九、二著錄有《郾侯載戈》、《郾侯載矛》，與《紀年》可互證。五七《竹書紀年》：晉出公二十二年，河絕於扈。《水經河水注》案：永樂大典本、朱謀本作「二十二年」，趙一清、戴震校本據今本《紀年》改作「十二年」，《存真》、《輯校》據之。雷學淇《考訂竹書紀年》卷五繫於二十二年，是。《訂補》所引《路史國名紀》丁，見本書附錄。五八如《紀年》之說，此乃出公二十二年事。《史記晉世家》索隱案：《史記晉世家》：「哀公四年，趙襄子、韓康子、魏桓子共殺知伯，盡并其地。」索隱：「如《紀年》之說，此乃出公二十二年事。」《存真》據此作「二十二年，魏桓子、韓康子、趙襄子共殺智伯，并其地」，《輯校》作「二十二年，趙襄子、韓康子、魏桓子共殺智伯，盡并其地。」皆據《史記晉世家》，《輯校》更全錄《史記》之文。五九《紀年》又云：出公二十三年奔楚，乃立昭公之孫，是為敬公。《史記晉世家》索隱案：《史記晉世家》：「出公十七年，知伯與趙、韓、魏共分范、中行地以為邑。出公怒，告齊、魯，欲以伐四卿。四卿恐，遂反攻出公，出公奔齊，道死。故知伯乃立昭公曾孫驕為晉君，是為哀公。哀公大父雍，晉昭公少子也，號為戴子。戴子生忌，忌善知伯，蚤死，故知伯欲盡并晉，未敢，乃立忌子驕為君。」《趙世家》：「襄子立四年，知伯與趙、韓、魏盡分其范、中行故地。晉出公怒，告齊、魯，欲以伐四卿。四卿恐，遂共攻出公。出公奔齊，道死。知伯乃立昭公曾孫驕，是為晉懿公。」據《晉世家》，出公之後為哀公，《趙世家》則出公之後為懿公，《六國年表》之世次又為出公錯、哀公忌、懿公驕，今本脫懿公一代，蓋後人據《晉世家》刪之，《晉世家》索隱、《六國年表》正義所引皆有。又皆無《紀年》之敬公一代，似莫可究詰。雷學淇《竹書紀年義證》卷三二云：「《晉世家》明云：『立昭公曾孫驕為哀公。』《趙世家》又謂驕是懿公，則哀懿自是一人之諡，猶周之貞定王，《左傳》正義引《世本》，或稱貞王，或稱定王也，《竹書》又謂哀懿公即敬公耳。傳謂敬公是昭公之孫，孫即曾孫，猶《魯頌》謂僖公為周公之孫，蓋孫是後裔之大名，非必皆子之子也。奔齊奔楚及在位年數，與《史記》各殊，此聞見異詞，而《竹書》以晉人紀晉事，當不誤也。」是。六《紀年》云：不壽立十年見殺，是為盲姑，次朱句立。《史記越世家》索隱案：《存真》、《輯校》列於晉敬公三年。《訂補》所引《路史後紀》卷一三注，見本書附錄。金文有「越王州勾矛」及「越王州勾劍」，銘文為「越王州勾自作用矛」或「越王州勾自作用劍」，皆鳥書，見容庚《鳥書考》《中山大學學報》一九六四年第一期。一九七三年，湖北江陵藤店一號楚墓亦出土越王州勾劍一，鳥書，銘文與過去發現者同。「州勾」即「朱勾」。朱勾，《史記越世家》、《越絕書》卷八、《吳越春秋》卷一皆作「翁」。六一按《紀年》：魏文侯初立，在敬公十八年。《史記晉世家》索隱案：《存真》列於晉敬公十八年，於晉烈公十五年「魏文侯卒」下云：「索隱云：『《紀年》文侯五十年卒。』考文侯立於晉敬公十八年，《晉世家》索隱有明文可據。是歲當周考王七年，至此歷三十八年，當周安王五年。《魏世家》云：『文侯三十八年卒。』是也。若果有五十年，則文侯初立應在晉敬公六年，又與《晉世家》索隱所引不合，應闕疑。」是《紀年》文侯立於敬公十八年與在位五十年卒，二者之間不合，如朱氏所疑。《輯校》列於敬公六年，云：「案《魏世家》索隱引《紀年》：『文侯五十年卒，武侯二十六年卒。』由武侯卒年上推之，則文侯初立，當在敬公六年。索隱作『十八年』，『十八』二字乃『六』字誤離為二也。」此說實本於雷學淇《介庵經說》，所著《考訂竹書紀年》卷五亦繫「魏文侯立」於晉敬公六年，云：「『十八』即『六』字之訛，蓋『六』字點形少長，出於畫下，即似『十八』。」陳夢家《六國紀年表考證》以《紀年》兩條本無不合，云：「魏斯在位五十年，立十二年而自稱侯，故《晉世家》索隱云：『按《紀年》文侯初立在敬公十八年。』據《紀年》，敬公十八年當周考王七年，魏斯既立之十二年也；其明年，周考王八年、晉幽公元年，文侯改元稱元年，下至周安王六年，為稱侯之三十八年，在位之五十年。由此上推五十年至周定王二十四年為魏斯元年。此所考訂，本《紀年》魏斯文侯在位五十年卒之記載，分前十二年為未稱侯而後三十八年為稱侯改元。稱侯改元之年又據《晉世家》索隱所引《紀年》文，而此『文侯初立』應在稱侯改元之前一年。」見《燕京學報》第三六期頁一一八此折衷之論，可備一說。現從《輯校》列於敬公六年。六二《紀年》云：晉幽公七年，大旱，地長生鹽。《北堂書鈔》卷一四六酒食部六三《竹書紀年》曰：晉幽公九年，丹水出相反擊。《水經沁水注》六四《竹書紀年》：幽公十三年，魯季孫會晉幽公於楚丘，取葭密，遂城之。《水經濟水注》《竹書紀年》：幽公十三年，魯季孫會晉侯于楚，取葭密，遂城之。《太平寰宇記》卷一三曹州乘氏縣案：永樂大典本《水經注》「幽公十三年」朱謀本作「幽王」，箋云：「舊本作『幽公』。」全祖望、趙一清、戴震校本改作「元公三年」。戴校本云：「案近刻訛作幽王十三年。」《存真》、《輯校》列於晉幽公三年，「幽公」從舊本，「三年」從戴校。現據大典本《水經注》及《太平寰宇記》列於幽公十三年。六五《紀年》云：夫人秦嬴賊公於高寢之上。《史記晉世家》索隱案：《太平御覽》卷八七六引《史記》：「幽公十二年，無雲而雷，至十八年，晉夫人秦嬴賊君于高寢。」《存真》云：「今《史記》無之，當是《紀年》文也。」林春溥《竹書紀年補證》卷四亦以為引《紀年》而誤。此《史記》非《紀年》，詳本書附錄。《存真》、《輯校》列於晉幽公十八年，繫年據此，則是。六六《竹書紀年》曰：晉烈公元年，趙獻子城泫氏。《水經沁水注》《竹書紀年》曰：晉烈公元年，趙獻子城泫氏。《太平寰宇記》卷四四澤州高平縣案：《訂補》所引《路史國名紀》己，見本書附錄。又所補《寰宇記》一條僅見清萬廷蘭刻本，清乾隆樂氏本、晚清金陵書局本皆無，《存真》、《輯校》亦未收。六七《竹書紀年》：晉烈公元年，韓武子都平陽。《水經汾水注》六八《紀年》：於粵子朱句三十四年滅滕。《史記越世家》索隱案：《訂補》所引《路史國名紀》甲，見本書附錄。《存真》、《輯校》列於晉幽公十四年，誤。案晉敬公在位僅十八年，此誤從今本《紀年》，以敬公在位為二十二年。王國維《今本竹書紀年疏證》卷下，見本書二七六頁。其間相差四年，故本條應列於晉烈公元年。說詳陳夢家《六國紀年表考證》《燕京學報》第三六期頁一一六，《訂補》本此。雷學淇《考訂竹書紀年》卷五繫於烈公二年。現從《訂補》。六九按《紀年》作燕文公二十四年卒，簡公立。《史記燕世家》索隱案：《存真》、《輯校》列於晉幽公十四年，誤，當列於晉烈公元年，說詳陳夢家《六國紀年表考證》。《燕京學報》第三七期頁一七五雷學淇《考證竹書紀年》亦繫於烈公元年。七《紀年》內無「肅」字。《史記秦始皇本紀》索隱案：《秦始皇本紀》：「肅靈公，昭子子也。」索隱：「《紀年》及《系本》無『肅』字。立十年，《表》同。《紀》十二年。」郝懿行《竹書紀年校正》卷一三據此補「秦靈公卒」，雷學淇《考訂竹書紀年》卷五補「秦靈公立十年卒」。《存真》、《輯校》亦作「秦靈公卒」。是皆以索隱所引「立十年」為《紀年》之文。案索隱僅以《紀年》無「肅」字，與《始皇本紀》異。「立十年」即《本紀》之「享國十年」，與《六國年表》同，而與《秦本紀》作「十二年」者異，索隱之意如此，是此三字當非《紀年》所有，似不應補為「秦靈公卒」。《紀年》之文已不可知，但索隱繫此於靈公即位之下，疑《紀年》本有秦靈公初立之文，或可書為「秦靈公立」。《考訂》列於晉烈公二年，《存真》、《輯校》列於晉幽公十五年。《訂補》云：「按靈公卒，《史記六國表》在威烈王十一年，則當在晉烈公元年，見附表。此因敬公年歲之差異，遂誤前四年。」此說雖是，但本條是否可補為「秦靈公卒」，尚在疑似之間，現姑從舊輯，列於烈公元年。七一《竹書紀年》：晉烈公四年，越子朱句滅郯，以郯子鴣歸。《水經沂水注》《紀年》：於粵子朱句三十五年滅郯。《史記越世家》索隱案：《存真》云：「《水經沂水注》引作晉烈公四年，疑傳刻訛也。」《輯校》亦以《沂水注》所引繫年與索隱不合。《存真》、《輯校》皆列於晉幽公十五年。《訂補》云：「據《越世家》索隱所引越紀年排算，此事當在晉烈公二年，見附表。疑《沂水注》『四』字或為『二』之誤。《通鑑外紀目錄》：『晉烈公四年，越滅郯。』當即本《紀年》，則四年之訛相傳已久。」雷學淇《考訂竹書紀年》卷五繫於烈公三年，云：「蓋古文『三』『四』皆積畫成字，故『三』誤為『』也。」現從《訂補》列於二年。七二《竹書紀年》：晉烈公三年，楚人伐我南鄙，至于上洛。《水經丹水注》《竹書紀年》云：晉烈公三年，楚人伐我南鄙，至于上洛。《太平寰宇記》卷一四一商州上洛縣《竹書紀年》：晉烈公三年，楚人伐我南鄙，至于上洛。《輿地廣記》卷一四商州上洛縣案：《輯校》所引《路史國名紀》己，見本書附錄。七三《竹書紀年》：晉烈公四年，趙城平邑。《水經河水注》《竹書》曰：晉列公四年，趙城平邑。《初學記》卷八州郡部《竹書紀年》云：晉烈公四年，趙城平邑。《太平寰宇記》卷五四魏州南樂縣案：永樂大典本，朱謀本《水經注》皆作「四年」，戴震校本改作「二年」，蓋據今本《紀年》。《存真》列於二年，《輯校》列於四年。《史記趙世家》：「獻侯十三年，城平邑。」《六國年表》趙獻侯十三年亦列有「城平邑」。《水經水注》：「水又東逕平邑縣故城南，趙獻侯十三年，城平邑。」據《紀年》，獻侯十三年當晉烈公五年，與此相差一年。七四《紀年》：三十七年朱句卒。《史記越世家》索隱案：《訂補》所引《路史後紀》卷一三注，見本書附錄。《存真》、《輯校》列於晉幽公十七年，誤。《訂補》云：「案此事當在晉烈公四年。」雷學淇《考訂竹書紀年》卷五繫於烈公五年。現從《訂補》。七五《竹書紀年》：晉烈公五年，田公子居思伐趙鄙，圍平邑。《水經河水注》案：永樂大典本作「趙鄙」，趙一清、戴震校本改為「邯鄲」，蓋據今本《紀年》。雷學淇《考訂竹書紀年》卷五作「趙鄙」。《存真》、《輯校》據戴校作「邯鄲」，誤。《輯校》云：「田居思即《戰國策》之田期思，《史記田敬仲世家》之田臣思巨思之訛。《水經濟水注》引《紀年》作田期，《史記田敬仲世家》索隱引《紀年》謂之徐州子期。而據《濟水注》：『齊田期伐我東鄙。』在惠成王十七年，距此凡五十三年，且三家尚未分晉，趙不得有邯鄲之稱。疑《河水注》所引『晉烈公五年』，或有誤字也。」《輯校》沿戴校據今本改「趙鄙」為「邯鄲」之誤，以「三家尚未分晉，趙不得有邯鄲之稱」；又以田居思即田期，因疑《水經注》所引《紀年》之晉烈公五年或有誤字。《存真》亦云：「趙都邯鄲，《世家》在敬侯元年，當魏武侯十一年，此蓋追書也。」《通鑑外紀》卷一：「周威烈王九年，齊伐趙東鄙，圍平邑。」據《外紀目錄》為晉烈公五年。金履祥《通鑑前編》卷一八：「威烈王十一年，齊田居思伐晉趙氏鄙，圍平邑。」據《史記六國年表》亦在烈公五年今本《紀年》此條亦繫於威烈王十一年。所據皆當為《河水注》引《紀年》，可證兩宋人所見之本皆作「趙鄙」及「晉烈公五年」，與永樂大典本合。《存真》、《輯校》所疑非是。又田居思亦非田期，陳逢衡《竹書紀年集證》卷四三、四六，雷學淇《竹書紀年義證》卷三四、三七皆曾指出。《義證》卷三四云：「居思者，陳公子完之裔孫也，其系未詳。」「居思乃田氏支庶仕於齊者。」田期即田忌，乃桂陵之戰齊軍統帥，別為一人，見後。七六案《紀年》：齊宣公四十五年，田莊子卒。《史記田敬仲完世家》索隱案：《史記田敬仲完世家》：「宣公四十五年莊子卒，子太公和立。」索隱：「案《紀年》：齊宣公十五年，田莊子卒；明年，立田悼子；悼子卒，乃次立田和。是莊子後有悼子，蓋立年無幾，所以作《系本》及記史者不得錄也。而莊周及鬼谷子亦云：田成子殺齊君，十二代而有齊國。今據《系本》、《系家》，自成子至王建之滅，唯只十代，若如《紀年》則悼子及侯剡，即有十二代，乃與《莊子》、《鬼谷》說同，明《紀年》亦非妄。」莊周之說見《莊子胠篋篇》，今本《鬼谷子》無此語。洪頤烜《校正竹書紀年》卷下、林春溥《竹書紀年補證》卷四據此補於貞定王二十四年，郝懿行《竹書紀年校正》卷一二補於貞定王二十八年。《存真》、《輯校》列於晉敬公十一年。此皆據齊宣公十五年推算，誤。雷學淇《考訂竹書紀年》卷五作「齊宣公四十五年，田莊子卒」，繫於晉烈公五年，云：「考索隱此段所引紀文，『宣公』下蓋落一『四』字。《紀年》之說本亦謂宣公四十五年莊子卒，明年悼子立，立六年，至晉烈公十一年即卒，故索隱曰『立年無幾』。若莊子於宣公十五年卒，是悼立三十六年矣，豈得云『無幾』乎？」楊守敬《水經注疏》卷二四亦云：「按《史記田齊世家》：『宣公四十五年，莊子卒。』索隱引《竹書》作『十五年，田莊子卒；明年，立田悼子；悼子卒，乃次立田和』。索隱所引蓋脫一『四』字，若是宣公十五年，不得在晉烈公十一年也。」《紀年》謂「晉烈公十一年，田悼子卒」。見後，故雷、楊二氏云然。說是，今據增「四」字，並列於晉烈公五年。七七案《紀年》：齊宣公四十五年，明年，立田悼子。《史記田敬仲完世家》索隱案：《存真》、《輯校》列於晉敬公十三年。據雷學淇《考訂竹書紀年》卷五應繫於晉烈公六年，說詳見上條。七八《紀年》云：秦簡公九年卒，次敬公立。《史記秦本紀》索隱王劭按：《紀年》云：秦簡公後，次敬公。《史記秦始皇本紀》索隱案：《秦始皇本紀》索隱所引一條，《存真》、《輯校》失收。《存真》、《輯校》列於晉烈公六年。《訂補》云：「當在烈公十年。」雷學淇《考訂竹書紀年》卷五繫於烈公十一年。現從《訂補》。《史記六國年表》秦簡公在位十五年，簡公之後為惠公，惠公在位十三年。據《紀年》則簡公、惠公之間尚有敬公一代，年數亦異。但《六國年表》本於《秦記》，《秦始皇本紀》後所附《秦記》亦同，當以《史記》為正。七九《竹書紀年》：晉烈公十一年，田悼子卒。田布殺其大夫公孫孫，公孫會以廩丘叛於趙。田布圍廩丘，翟角、趙孔屑、韓師救廩丘，及田布戰於龍澤，田布敗逋。《水經瓠子水注》《紀年》：宣公五十一年，公孫會以廩丘叛於趙。十二月，宣公薨。《史記田敬仲完世家》索隱《紀年》：悼子卒，乃次立田和。《史記田敬仲完世家》索隱案：《存真》改晉烈公十一年為七年，《輯校》仍列於烈公十一年。《訂補》云：「朱本『十一年』改作『七年』。蓋據《田敬仲世家》索隱引『齊宣公五十一年』，合算晉年，而誤以晉敬公為二十二年，相差四年，遂改《瓠子水注》『十一年』為『七年』，以求符合。王氏不取。甚是。」《史記六國年表》：「齊宣公五十一年，田會以丘反。」《齊太公世家》：「宣公五十一年卒，子康公貸立，田會反丘。」《田敬仲完世家》：「宣公五十一年卒，田會自丘反。」田會即公孫會，齊大夫，與《紀年》合。《呂氏春秋不廣》：「齊攻丘，趙使孔青將死士而救之，與齊人戰，大敗之。齊將死，得車二千，得尸三萬，以為二京。」《孔叢子順勢》：「齊攻趙，圍丘，趙使孔青師五萬擊之，剋齊軍，獲尸三萬。」即記是役，孔青亦即孔屑。八《竹書》云：烈公十二年，王命韓景子、趙烈子、翟員伐齊，入長城。《水經汶水注》案：《呂氏春秋下賢》：「魏文侯故南勝荊於連隄，東勝齊於長城，虜齊侯，獻諸天子，天子賞文侯以上聞。」與《紀年》所記為一事。翟員即上條之「翟角」，魏帥。晉烈公十二年當魏文侯四十二年。時三晉之中，文侯最強，此役實以魏為主，故《呂氏春秋》僅舉文侯。金文有《羌鐘》銘文為：「唯廿有再祀，羌作戎，厥辟韓宗率征秦迮齊，入長城，先會于平陰。武侄寺力，敓楚京。賞于韓宗，命于晉公，邵于天子。用明則之于銘。武文咸刺，永毋忘。」《兩周金文辭大系》考釋頁二三四此「廿有再祀」為周威烈王二十二年，當晉烈公十二年。據前條，晉烈公十一年當齊宣公五十一年；又據《史記六國年表，齊宣公五十一年當周威烈王二十一年，則威烈王二十二年正當晉烈公十二年，《紀年》與《羌鐘》所記全合。羌，韓將。所謂「賞于韓宗」指韓景子，「命于晉公」指晉烈公，「邵于天子」指周威烈王。由《紀年》可以釋《羌鐘》之文，由《羌鐘》亦可以證《紀年》之確。八一《紀年》作景子，名處。《史記韓世家》索隱案：《史記韓世家》：「十六年，武子卒，子景侯立。」索隱：「《紀年》及《系本》皆作景子，名處。」諸本皆作「處」，明凌稚隆本、清殿本改作「虔」見《史記會注考證校補》卷四五頁八。《史記六國年表》及《韓世家》皆作「虔」。《史記》作「景侯」，名「虔」，《紀年》、《世本》則作「景子」，名「處」，與之異，索隱之釋本在於此。如改為「虔」，與《史記》同，則與索隱原意不合。《存真》、《輯校》作「虔」，非是。現從《存真》、《輯校》列於晉烈公十二年。魏紀一按《紀年》：燕簡公立十三年，而三晉命邑為諸侯。《史記燕世家》索隱案：《存真》、《輯校》列於晉烈公九年，《訂補》云：「當在晉烈公十三年。」案應列於魏文侯四十三年。《太平御覽》卷八七九引《史記》云：「晉烈公二十三年，詩銘案：《存真》、《輯校》作「二十二年」，未詳何據。國大風，晝昏，自旦至中。明年，太子喜出奔也。」《存真》、《輯校》入輯，以「今《史記》無此文，當出《紀年》」。《輯校》云：「《史記晉世家》索隱引《紀年》：『魏武侯以晉桓公十九年卒。』以武侯之年推之，則烈公當卒於是年。詩銘案：即二十二年。烈公既卒，明年，大子喜出奔，立桓公，後二十年為三家所遷。是當時以桓公為未成君，故《紀年》用晉紀元蓋訖烈公。明年，桓公元年，即魏武侯之八年，則以魏紀元矣。《御覽》引晉烈公二十二年，知《紀年》用晉紀元訖於烈公之卒。《史記》索隱引魏武侯十一年、二十二年、二十三年、二十六年，而無七年以前年數，知《紀年》以魏紀元自武侯八年後始矣。」《輯校》以《御覽》所引《史記》為晉紀最後一條，其下即為魏紀。《存真》亦引《史記》此條，云：「誤衍一『二』字。」列於晉烈公十二年，因以魏紀始於武侯元年」。案所引《史記》決非《紀年》，原作「二十三年」亦非「二十二年」，詳本書附錄，不足以證魏紀起於何時。《晉書束皙傳》：「三家分晉，仍述魏事。」束皙親預整理之役，當以其言為可據，魏紀應始於晉烈公十三年，即本條燕簡公十三年「三晉命邑為諸侯」條。此說本甚分明，然以《存真》、《輯校》誤繫此條於晉烈公九年，復見其後尚有烈公十一年、十二年諸條，遂避而不論，徒兢兢於魏武侯元年或八年為魏紀始年之爭。至於杜預《春秋經傳集解後序》所謂「晉國滅，獨記魏事」，蓋以晉桓公之前，《紀年》仍記晉事，以後方獨記魏事，與諸書所引《紀年》之文亦合。《紀年》魏紀應從魏文侯四十三年開始，當周威烈王二十三年、晉烈公十三年，即《資治通鑑》之第一年，舊時所謂戰國之始。二《紀年》齊康公五年，田侯午生。《史記田敬仲完世家》索隱案：《存真》列於晉烈公十二年，蓋誤以齊宣公卒年當烈公七年，見上。《輯校》改列於烈公十六年，是。此應列於魏文侯四十六年。三《紀年》云：魏文侯五十年卒。《史記魏世家》索隱案《存真》、《輯校》列於晉烈公十五年，誤。案文侯初立在晉敬公六年，逾年改元，為敬公七年。敬公在位十八年，幽公亦十八年，合共三十六年，減六年則為三十年，是烈公元年為文侯之三十一年。由此下推十九年，文侯五十年卒時應在烈公二十年。四按《紀年》云：魏武侯元年，封公子緩。《史記魏世家》索隱案：《存真》云：「公子緩，武侯之子、惠成王之弟公仲緩也。」列於魏武侯元年。《輯校》以為係「當作惠成王元年」，改列該年，非是，詳後。五《紀年》云：魏武侯元年，當趙烈侯之十四年。《史記魏世家》索隱六《紀年》云：秦敬公立，十二年卒，乃立惠公。《史記秦本紀》索隱王劭按：《紀年》云：秦敬公立十三年，乃至惠公。《史記秦始皇本紀》索隱案：《訂補》引《秦始皇本紀》索隱，誤為「集解」，又改敬公立十三年」為「十二年」，諸本皆作「十三年」，見《史記會注考證校補》卷六。期與《秦本紀》索隱合。實則所謂「十二年卒」，自敬公即位次年改元起算；所謂「敬公立十三年」，乃自即位之年起算。十二年或十三年乃計算方法之異。《存真》列於魏武侯三年，《輯校》列於晉烈公十八年。案應列於魏武侯二年，當晉烈公二十二年。七《紀年》以孝公為桓公。《史記晉世家》索隱案：《史記晉世家》：「二十七年，烈公卒，子孝公頎立。」索隱：「《系本》云：孝公傾。《紀年》以孝公為桓公，故《韓子》有晉桓侯。」《存真》據此作「魏武侯七年，晉烈公卒，次桓公立」，云：「桓公，《韓非子》作桓侯，《世本》作孝公傾，見《史記》索隱。」《輯校》失收。《韓非子喻老》有「蔡桓侯」，《文選七發》李善注引《韓子》作「晉桓侯」，與索隱合。《新序雜事》有「齊桓侯」，據《文選養生論》李善注引《新序》，亦為「晉桓侯」之誤。蓋昔人已不知晉有桓侯，遂誤改為蔡為齊。《史記扁鵲倉公列傳》記扁鵲曾為趙簡子療疾，後「過齊，齊桓侯客之」。束皙云：「齊桓在簡子前且二百歲，小白後無齊桓侯，田和子有桓公午，去簡子首末相距二百八年。《史記》自為舛錯。」見《文選養生論》李善注引「二百八年」，時間不合，影宋尤袤刻本如此作，疑誤。此當屬束皙考證竹書時隨疑分釋之語，蓋據《紀年》晉桓侯以駁《史記》舛誤。八《紀年》：魏武侯十一年，城洛陽及安邑、王垣。《史記魏世家》索隱案：《史記魏世家》：「魏武侯二年，城安邑、王垣。」《存真》云：「洛陽當作洛陰，《史記》『文侯攻秦，還築洛陰』，是也。」《訂補》云：「案《魏世家》『築洛陰、合陽』，《六國表》作洛陽。」九《紀年》為十八年。《史記宋世家》索隱案：《史記宋世家》：「悼公八年卒。」索隱：「《紀年》為十八年。」《存真》列於魏武侯十一年，作「宋悼公十八年卒」。《輯校》同。《訂補》云：「案《史記》《宋世家》及《六國表》，悼公皆作八年卒，當周安王六年，即《紀年》魏武侯之元年也。《紀年》悼公十八年卒，此即據《史記》卒年推後算得，當周安王之十六年。」一《紀年》：齊康公二十二年，田侯剡立。《史記田敬仲完世家》索隱案：《存真》列於魏武侯十四年，《輯校》列於十八年，皆無說。現從雷學淇《考訂竹書紀年》卷六列於魏武侯十三年。一一《紀年》曰：翳三十三年，遷於吳。《史記越世家》索隱案：《存真》、《輯校》列於魏武侯十七年。《淮南子原道》：「越王翳逃山穴，越人薰而出之，遂不得已。」注：「翳，越太子也，賢不欲為王，逃於山穴之中，越人以火熏出而立之，故曰遂不得已。」《論衡命祿》、《抱朴子逸民》略同。此又見《莊子讓王》、《呂氏春秋貴生》，並作「王子搜」。《貴生》：「越人三世殺其君，王子搜患之，逃乎丹穴。」畢沅云：「案《竹書紀年》，翳之前，唯有不壽見殺；次朱句立，即翳之父也。翳為子所弒，越人殺其子，立無余，又見弒，立無顓。是無顓之前，方可云三世殺其君，王子搜似非翳也。」案《史記越世家》索隱據樂資說，以搜為翳子無顓。此種傳說，或為翳，或為搜，本無一定，不可執此以疑彼。一二《十道志》曰：《竹書紀年》作魴子。《太平御覽》卷一六一郡部《竹書紀年》作魴子。《太平寰宇記》卷六趙州高邑縣案：《御覽》引《十道志》：「高邑縣，趙房子之邑。《竹書紀年》作魴子。漢以為鄗縣鄗音犬各反，後漢復改為高邑。」《新唐書藝文志》著錄有「梁載言《十道志》十六卷」，當即此書。本條《存真》、《輯校》、《訂補》失輯。《寰宇記》：「《史記》云：『趙敬肅侯救燕，燕與中山公戰于房。惠文王四年，城之。』是也。《竹書紀年》作魴子。」《訂補》所引《路史國名紀》己，見本書附錄。《存真》列於魏武侯二十年，作「趙與中山公戰於訪子」。《輯校》作「魴子」附於「無年世可繫者」。現從《存真》繫此。《訂補》云：「案《趙世家》：『趙敬侯九年，齊伐燕，趙救燕。十年，與中山戰於房子。』是救燕與戰房子為二事，《寰宇記》引《史記》疑誤。敬侯十年當周安王二十五年，《紀年》當魏武侯之二十年，朱氏繫年即據之。」一三《紀年》曰：於粵子翳三十六年七月，太子諸咎弒其君翳；十月，粵殺諸咎粵滑，吳人立孚錯枝為君。《史記越世家》索隱案：《訂補》所引《路史後記》卷一三注，見本書附錄。《存真》、《輯校》列於魏武侯二十年。《訂補》云：「『粵滑吳』三字應屬下讀，滑吳當是地名。」非是。金文有《越王鐘》、《越王予》，稱「戉越王者諸召於」見《兩周金文辭大系考釋》補錄頁一至二，復有劍二見容庚《鳥書考》。一九五九年，淮南市八公山區蔡家崗更二戈。郭沫若同志以「諸咎粵滑蓋即此者召於」同上書頁一，是。此以翳遷於吳，故謂之「吳人」。一四《紀年》云：明年，大夫寺區定粵亂，立初無余之。《史記越世家》索隱案：《存真》作「初無余之」，《輯校》作「無余之」。宋耿秉本、黃善夫本、元彭寅翁本皆有「初」字水澤利忠《史記會注考證校補》卷四一頁一五。《訂補》所引《路史後紀》卷一三注，見本書附錄。《存真》、《輯校》列於魏武侯二十一年。「初無余之」，《史記越世家》作「之侯」，索隱引樂資云「王之侯即初無余之」，當出《春秋後傳》，所云「初無余之」，即本《紀年》。一五按《紀年》魏武侯二十一年，韓滅鄭，哀侯入于鄭。《史記韓世家》索隱案：《存真》列於魏武侯二十二年。《訂補》云：「案《韓世家》索隱明載為武侯二十一年，《史記》各本皆同。朱氏偶失察，其《周年表》亦同誤。」宋黃善夫本、元彭寅翁本皆作「二十二年」見《史記會注考證校補》卷四五頁九，與《存真》合，此所謂「各本皆同」，疑不盡然。但「二十二年」當誤，從下文又云「二十二年」可知，見後。一六《紀年》云：晉桓公邑哀侯于鄭。韓山堅賊其君哀侯，而立韓若山。《史記韓世家》索隱按《紀年》：魏武侯二十二年，晉桓公邑哀侯于鄭。《史記韓世家》索隱按《紀年》：韓哀侯、趙敬侯並以晉桓公十五年卒。《史記晉世家》索隱案：《存真》列於魏武侯二十三年。《訂補》云：「索隱明作『二十二年』，朱氏或據訛本《史記》，王氏偶未察，從之而誤。」《存真》所據《史記》與上舉黃善夫本、彭寅翁本同，前後皆作「二十二年」，其中必有一誤，朱氏因改後「二十二年」為「二十三年」。石印《遺書》本《輯校》作「二十二年」，不誤。案晉桓公立於魏武侯七年，則桓公十五年當武侯二十二年，是年韓哀侯卒，韓若山立，《存真》誤改。《史記韓世家》：「韓嚴弒其君哀侯，而子懿侯立。」索隱：「若山即懿侯也，則韓嚴為韓山堅也。」嚴古當作巖，故字為山堅。懿侯，《史記六國年表》作「莊侯」，《紀年》又作「韓共侯」見後。懿侯以哀侯被殺而立，應在當年改元，晉桓公十五年當韓懿侯元年。《史記》《六國年表》及《趙世家》皆謂趙敬侯在位十二年，卒於周烈王元年，相當於晉桓公十四年。據《紀年》，卒於桓公十五年，在位則應為十三年。《存真》列「趙敬侯卒」於魏武侯二十三年，云：「《紀年》桓公十五年，韓哀侯卒，趙敬侯卒。今推校是桓公十六年。」以誤改《史記》索隱「二十二年」為「二十三年」，此亦誤推後一年。《輯校》繫於二十二年，是。一七《紀年》：後十年，齊田午弒其君及孺子喜而為公。《史記田敬仲完世家》索隱案：《存真》云：「索隱曰：『在田侯剡立後十年。』又云：『梁惠王十三年當齊桓公十八年。』又引《春秋後傳》曰：『田午弒田侯及孺子喜而兼齊，是為桓侯。』是所弒者即侯剡也。」列於魏武侯二十二年。《輯校》列於二十一年，云：「《史記田敬仲完世家》索隱『《紀年》：齊康公五年，田侯午生。二十二年，田侯剡立。後十年，齊田午弒其君及孺子喜而為公。』又據索隱引《紀年》齊宣公薨與公孫會之叛同年，而據《水經瓠子水注》引，則公孫會之叛在晉烈公十一年。宣公於是年卒，則康公元年當為晉烈公十二年，二十二年當為魏武侯十八年。此事又後十年，當為梁惠成王二年。然索隱又引梁惠王十三年，當齊桓公十八年，後威王始見。又案《魏世家》索隱引「齊幽公之十八年而威王立。」幽公或桓公之訛。則桓公即田午十八年當惠成王十三年，其自立當在是年矣。年代參錯，未知孰是。」《輯校》以晉烈公十二年當齊康公元年，本無誤，然誤從今本《紀年》以晉敬公在位為二十二年實僅十八年之故，下推相差四年，遂誤以齊康公二十二年當魏武侯十八年，因謂此後十年為梁惠王二年，實則此年應為魏武侯二十二年，與梁惠王十三年當齊桓公十八年語合。《訂補》云：「王氏既據索隱所引梁惠成王十三年當齊桓公十八年，推算桓公立年，則當在魏武侯二十二年，與朱氏相同，不應在二十一年。」是。又以晉年誤推、計算參錯之故，遂疑《紀年》年代不合，誤。一八按《紀年》作桓侯璧兵。《史記宋世家》索隱案：《史記宋世家》：「休公田二十三年卒，子辟公辟兵立。」索隱：「按《紀年》作桓侯璧兵。」《存真》列於魏武侯二十四年，作「宋桓侯璧兵立」。《輯校》作「宋桓侯璧兵」，附於「無年世可繫者」。又洪頤烜《校正竹書紀年》卷下補此條於周烈王三年，郝懿行《竹書紀年校正》卷一三補於周烈王五年，林春溥《竹書紀年補證》卷四亦補於周烈王三年，或更謂桓侯元年當周安王二十二年。宋國國君年次，《紀年》多闕，《宋世家》與《六國年表》亦多歧異。《六國年表》宋辟公元年當周烈王四年，即位當在前一年，洪氏、林氏本此。烈王三年於《紀年》當魏武侯二十三年，現姑列於此。《宋世家》索隱云：「《莊子》云：『桓侯行，未出城門，其前驅呼辟，蒙人止之，後為狂也。司馬彪云：『呼辟，使人避道，蒙人以桓侯名辟，而前驅呼辟，故為狂也。』」《太平御覽》卷七三九引《莊子》略同。此不見今本，為《莊子》佚文。雷學淇《竹書紀年義證》卷三七云：「『辟』、『璧』古今字，猶『圭』與『珪』耳。」洪頤烜《讀書叢錄》卷二云：「辟公既名辟兵，不得諡為辟公，當從《紀年》作桓公，『辟』字即涉其名而訛。」《史記》誤，《紀年》為是。一九按《紀年》云：魏武侯以桓公十九年卒。《史記晉世家》索隱按《紀年》：武侯二十六年卒。《史記魏世家》索隱案：《存真》、《輯校》作「二十六年，武侯卒」。二《紀年》作燕簡公四十五年卒。《史記燕世家》索隱案：燕簡公元年當晉烈公二年，四十五年當魏武侯二十六年，《存真》、《輯校》列於是年。二一《竹書紀年》梁惠成王元年，韓共侯、趙成侯遷晉桓公於屯留。《水經濁漳水注》《紀年》云：桓公二十年，趙成侯、韓共侯遷桓公於屯留。已後更無晉事。《史記晉世家》索隱案：韓共侯即韓懿侯。據《水經注》所引，索隱之「已後更無晉事」句，當屬隱括之詞，非《紀年》文。二二《紀年》曰：惠成王元年，晝晦。《開元占經》卷一一案：郝懿行《竹書紀年校正通考》引作「烈王六年」，陳逢衡《竹書紀年集證》卷五、林春溥《竹書紀年補證》卷四、雷學淇《考訂竹書紀年》卷六仍引作「惠成王元年」，與今所據恒德堂本同。《占經》或有兩本，一本將魏紀年換算為周年，後惠成王十六年「邯鄲四曀」條同。二三按《紀年》云：七年月，公子緩如邯鄲以作難。《史記魏世家》索隱案：《存真》、《輯校》列於惠成王七年。陳逢衡《竹書紀年集證》卷四四云：「此條當在魏武侯卒後。是役也，趙助公子緩，故趙謂韓除魏君立公中緩也。據《世家》為趙成侯、韓懿侯，則此條當繫於烈王六年，是為魏惠王元年。中緩爭立，當在此時。余謂當在『烈王六年，趙成侯、韓懿侯伐我葵』之上。」雷學淇《考訂竹書紀年》卷六改「七年」為「七月」，亦列於梁惠成王元年。《魏世家》索隱所引《紀年》全文為：「武侯元年，封公子緩。趙侯種、韓懿侯伐我，取蔡，而惠王伐趙，圍濁陽。七年，公子緩如邯鄲以作難。」《輯校》云：「案『武侯元年』當作『惠成王元年』，據本文自明。」因繫此條於惠成王七年。據《水經沁水注》所引見下條，索隱之誤不在「武侯元年」，而在「趙侯種」之前脫「梁惠成王元年」六字，以及如《考訂》所說，誤「七月」為「七年」，其為鈔刻之訛，抑司馬貞節取《紀年》時之疏，今已不可知。參下條。二四《竹書紀年》曰：梁惠成王元年，趙成侯偃、韓懿侯若伐我葵。《水經沁水注》按《紀年》云：趙侯種、韓懿侯伐我，取蔡，而惠成王伐趙，圍濁澤。《史記魏世家》索隱案：《史記魏世家》所引，諸本作「濁陽」，日本南化本、伊佐早謙藏本所據古鈔校記作「濁澤」見水澤利忠《史記會注考證校補》卷四四頁一二，從之。《史記魏世家》亦作「濁澤」。《水經注》所引「伐我葵」，酈道元並引「司馬彪《郡國志》『山陽有鄈城』」為證。今《續漢書郡國志》作山陽有「蔡城」，劉昭注：「蔡叔邑」，則顯非誤字，與《魏世家》索隱所引「取蔡」合。此亦《紀年》和嶠、荀勖本與束皙本之異。蓋山陽之古城或作「葵」或作「蔡」，古文二字形近，釋《紀年》者因一釋「葵」，一釋「蔡」，兩本皆流傳，故一本作「葵」，一本作「蔡」。「葵」、「蔡」之異，反映在續漢書郡國志》上亦一本作「鄈」，一本作「蔡」，其為司馬彪書先後之異，抑傳錄者各據所知以改，今已不詳，至少在南北朝時已有此異文。《輯校》云：「索隱引作『蔡』乃字之誤」，非是。趙成侯名「種」，見《史記趙世家》，《世本》亦云：「成侯名種」《史記魏世家》索隱引，與《魏世家》索隱所引《紀年》合，而《水經注》引《紀年》作「偃」，或為二名。《史記魏世家》：「惠王元年。初，武侯卒也，子罃詩銘案：即惠王。與公中緩爭為太子，公孫頎自宋入趙，自趙入韓，謂韓懿侯曰：『魏罃與公中緩爭為太子，君亦聞之乎？今魏罃得王錯，挾上黨，固半國也，因而除之，破魏必矣，不可失也。』懿侯說，乃與趙成侯合軍，并兵以伐魏。戰於濁澤，魏氏大敗，魏君圍。」《趙世家》：「成侯六年，伐魏，敗澤，圍魏惠王。」音濁，澤即濁澤。此與《紀年》所記為一事，所謂「惠成王伐趙，圍濁澤」，即惠成王被圍於濁澤，與《魏世家》、《趙世家》合。二五《竹書紀年》曰：梁惠成王元年，鄴師敗邯鄲師於平陽。《水經濁漳水注》《竹書紀年》云：梁惠成王敗邯鄲之師于平陽。《太平寰宇記》卷五五相州臨漳縣案：雷學淇《竹書紀年義證》卷三六云：「平陽乃近鄴地名，蓋韓以少卒夜去，而邯鄲之師亦取道於鄴而歸，鄴之守令要而擊之，故敗之於平陽。《漢書郡國志》云：『鄴有平陽城。『《水經濁漳水注》云：『漳水又逕平陽城北。』」二六《竹書紀年》：梁惠成王二年，齊田壽率師伐趙，圍觀，觀降。《水經河水注》案：永樂大典本、朱謀本皆作「伐趙」，趙一清、戴震校本改為「伐我」。戴校云：「案近刻訛作『趙』」，所據實今本《紀年》。《存真》、《輯校》亦從趙、戴校本作「伐我」。《訂補》云：「案《史記六國表》魏表：『惠王三年，齊伐我觀津。』齊表：『威王十一年，伐魏取觀。』今本《紀年》與《史記》合，諸家皆據之。然《紀年》異於《史記》者甚多，似以不改字為是。」《訂補》所引《路史國名紀》丁注，見本書附錄。二七徐廣曰：《及冢紀年》：惠王二年，魏大夫王錯出奔韓也。《史記魏世家》集解案：《呂氏春秋長見》：「吳起治西河之外，王錯譖之於魏武侯。」《觀表》同。《國策魏策一》有「王鍾」，「鍾」，一作「錯」。前引《史記魏世家》：「今魏罃得王錯，挾上黨，固半國也。」皆當為此魏大夫王錯。錯本罃黨，其「出奔韓」之故未詳。或說《魏世家》之「得」當訓為「失」，古得失互訓，則「得王錯」當為魏罃失王錯，致王錯挾上黨半國之力降韓與罃為敵，牽合《史記》、《紀年》，文字亦扞格難通，似迂曲。二八《竹書紀年》曰：梁惠成王三年，鄭城邢丘。《水經濟水注》二九《竹書紀年》：梁惠成王三年，秦子向命為藍君。《水經渭水注》《竹書紀年》云：惠王命秦子向為藍田君。《太平寰宇記》卷二六雍州田縣《竹書紀年》曰：梁惠成王命太子向為藍田君。《長安志》卷一六藍田縣案：陳逢衡《竹書紀年集證》卷四五云：「藍為秦地，魏不得命太子往為藍君也。當是『秦』與『泰』近，而『泰』又與『太』通，故《長安志》引《紀年》訛為梁惠成王命太子向耳。」《訂補》所引《路史國名紀》己，見本書附錄。三《竹書紀年》：梁惠成王四年，河水赤于龍門三日。《水經河水注》三一《竹書紀年》：梁惠成王五年，公子景賈率師伐鄭，韓明戰于陽，我師敗逋澤北。《水經濟水注》案：《存真》、《輯校》皆作「我師敗逋」，今本《紀年》同，疑皆誤讀《水經注》所致。或謂《水經注》此文上下不言有藪澤，以「澤北」屬下無主名。案「逋澤」即「圃田澤」，《水經渠水注》云：「渠水歷中牟縣之圃田澤。」所引《紀年》亦有「入河水於甫田」、「以行圃田之水」等文見下，皆可為證。昔人習見《紀年》所記戰役常有「敗逋」之語，因改「甫」或「圃」為「逋」。圃田澤在濁澤之北，地理亦合。楊守敬《水經注疏》卷八云：「《箋》曰：謝云『陽』一作『韓』。守敬按：今本《竹書》作戰於韓。徐文靖謂《水經注》戰於陽，當是濮陽，而今本戰於韓，蓋濮陽本衛地，至是屬之韓也。余謂酈氏所見《竹書》必是濮陽，故引證於此，若是韓字，非其引書之旨。」是。雷學淇《竹書紀年義證》卷四云：「韓明疑即韓朋，字相似，故誤。明乃韓之公族，氏公仲名朋，相宣王者也。」《訂補》亦云：「案『明』字疑為『朋』之誤，韓朋見《戰國策韓策》，即公仲，《韓非子十過篇》作公仲朋，《史記田敬仲完世家》作韓憑。『憑』、『朋』聲近，通。又按韓朋見於《戰國策》及《史記韓世家》，在韓宣惠王、襄王之時。《濟水注》又引『今王七年，韓明帥師伐襄邱』。當韓宣惠王之二十一年，與《史記》、《國策》相合，距此五十四年；《韓世家》襄王十二年，公仲尚在，則距此又六十六年，恐無此長壽。疑此『惠王五年』或是『後五年』之誤。」黃丕烈覆刻宋姚氏本《國策》作「公仲明」、「韓明」，黃氏校勘札記云：「鮑改『明』作『朋』。」是作「朋」者為鮑彪校注本所改。一九七三年湖南長沙馬王堆所出帛書《戰國從橫家書公仲倗謂韓王章》作「韓傰」、「公仲倗」。三二《竹書紀年》：梁惠成王六年四月甲寅，徙邦于大梁。《水經渠水注》《汲冢紀年》曰：梁惠王九年四月甲寅，徙都大梁也。《史記魏世家》集解臣瓚曰：《汲郡古文》云：惠王之六年，自安邑遷於大梁。《漢書高帝紀》注《紀年》以為惠王九年。《史記魏世家》索隱《汲冢紀年》云：梁惠成王九年四月甲寅，徙都大梁。《孟子梁惠王上》正義案：《水經注》所引，永樂大典本作「徙邦」，戴震校本改「邦」為「都」，今本顯王四年亦作「邦」，所據與大典本合。所據今本為明天一閣本，王國維《疏證》作「都」。《史記魏世家》：「惠王三十一年，徙治大梁。」此說之誤，昔人考辨甚明。然《紀年》所記雖可信，亦有「六年」、「九年」之異。《存真》、《輯校》列於六年，雷學淇《考訂竹書紀年》卷六列於九年。《水經注》、《史記》集解所引皆有「四月甲寅」之語，或據此推算，惠王六年夏正四月丙午朔，九日甲寅，與《水經注》所引合；至九年四月己未朔，是月有甲子、甲戌、甲申而無甲寅。共和以後年曆較明，《紀年》用夏正，杜預《春秋經傳集解後序》已指出，似屬可信。現列於六年。惠王遷梁以後稱梁，載籍仍梁、魏並用，金文則稱梁，如《梁上官鼎》《三代吉金文存》二五三、《梁廿又七年鼎》同上三四三，所鑄布幣，文為「梁充釿五十二尚」、「梁充釿金尚」、「梁半尚二金尚」見《兩周金文辭大系》考釋卷首插圖六，亦皆稱梁，似尚未見稱魏者。三三臣瓚曰：《汲郡古文》：梁惠王發逢忌之藪以賜民。《漢書地理志》注臣瓚案：《汲郡古文》：梁惠王廢逢忌之藪以賜民。《左傳哀公十四年》正義臣瓚曰：《汲郡古文》：梁惠王廢逢忌之藪以賜民。《太平御覽》卷一五八州郡部《竹書紀年》云：梁惠王發逢忌之藪以賜民。《輿地廣記》卷五東京開封縣案：《訂補》所引《路史國名紀》甲注，見本書附錄。《存真》列於梁惠成王六年徙都大梁之後，作「王發蓬忌之藪以賜民」。《輯校》附於「無年世可繫者」，作「梁惠王廢逢忌之藪以賜民」。今本《紀年》繫於周顯王四年「徙邦于大梁」條後，《存真》據此。雷學淇《考訂竹書紀年》卷六亦列於徙都大梁之後，唯雷氏以徙都在九年，以此與遷都有關，因列入該年。現姑列於「徙邦于大梁」條後。《漢書地理志》：「河南郡開封，逢池在東北，或曰宋之逢澤也。」注：「臣瓚曰：《汲郡古文》：梁惠王發逢忌之藪以賜民，今浚儀有蓬陂忌澤是也。」雷學淇《竹書紀年義證》卷三六云：「逢忌之藪一名逢澤，此乃圃田之餘波，被于梁城東北者，非宋之逢澤矣。《秦本紀》集解引徐廣《音義》云：『開封東北有逢澤。』正義引《括地志》云：『逢澤一名逢池，在汴州浚儀縣東南十四里。』」本條或引作「發」，或引作「廢」，聲同相通。三四王劭案《紀年》云：齊桓公十一年弒其君母。《史記田敬仲完世家》索隱案：《存真》列於七年，《輯校》列於八年，應在惠成王六年。三五《紀年》云：十二年，寺區弟思弒其君莽安，次無顓立。《史記越世家》索隱案：《越世家》索隱引樂資云「號曰無顓」，當出其所為《春秋後傳》，亦本《紀年》。《存真》、《輯校》列於梁惠成王六年，應為七年。《訂補》所引《路史後紀》卷一三注，見本書附錄。三六《紀年》曰：惠成王七年，雨碧于郢。《太平御覽》卷八九珍寶部《紀年》曰：惠成王七年，雨碧于郢。《廣韻》卷五二十二昔案：《存真》、《輯校》所引《路史發揮》卷二，見本書附錄。三七《紀年》曰：梁惠成王七年，地忽長十丈有餘，高尺半。《太平御覽》卷八八咎徵部三八《竹書紀年》曰：梁惠成王八年，惠成王伐邯鄲，取列人。《水經濁漳水主》三九《竹書紀年》曰：梁惠成王八年，伐邯鄲，取肥。《水經濁漳水注》四《紀年書》曰：惠成王八年，雨黍。《太平御覽》卷八四二百穀部案：《御覽》卷八七七引《史記》曰：「梁惠成王八年，雨黍于齊。」《存真》、《輯校》皆以為即《紀年》，誤，詳本書附錄。四一《竹書紀年》曰：梁惠成王九年，與邯鄲榆次、陽邑。《水經洞過水注》四二《竹書紀年》曰：梁惠王九年，晉取泫氏。《太平御覽》卷一六三州郡部《竹書紀年》謂：梁惠王九年，晉取泫氏縣。《太平寰宇記》卷四四澤州高平縣案：《存真》、《輯校》所引《路史國名紀》己，見本書附錄。《訂補》云：「案萬廷蘭刻本《寰宇記》有『晉烈公元年，趙獻子城泫氏』，而無此條，或別本《寰宇記》有之。」案清乾隆樂氏本、金陵書局本皆有此條，《存真》、《輯校》入輯。陳逢衡《竹書紀年集證》卷五云：「《紀年》自烈王六年，韓、趙遷晉桓公於屯留，以後更無晉事矣。此焉得云晉取乎？『晉』字疑衍。」《存真》云：「晉即魏也，以榆次、陽邑易泫氏也。」《訂補》亦云：「案《孟子梁惠王篇》梁惠王自稱晉國。《戰國策》稱晉國者甚多，皆指魏國而言，與《孟子》相同。劉寶楠《愈愚錄》四云：『戰國時晉地多入魏，故其稱晉國也有四：有指魏境內晉地言者，有指魏境內晉都言者，有指魏國言者，有指魏都言者。』舉證頗備，因文長不錄。此『晉』字殆亦是指魏國。」《存真》、《訂補》說是。四三《竹書紀年》：梁惠成王九年，王會鄭釐侯于巫沙。《水經濟水注》案：《史記韓世家》：「懿侯卒，子昭侯立。」《呂氏春秋》《任數》、《蕃為》、《處方》，《莊子讓王》，《國策韓策》皆稱韓昭釐侯，《韓非子內儲說下》作昭僖侯、昭侯或僖侯，蓋兩字謚。《紀年》此稱鄭釐侯，他處亦稱鄭昭侯，見後。四四《竹書紀年》：梁惠成王十年，入河水于甫田，又為大溝而引甫水。《水經渠水注》案：《太平御覽》卷七二引《水經注》，作梁惠成王十五年，與傳世各本異。四五《竹書紀年》：梁惠成王十年，瑕陽人自秦道岷山青衣水來歸。《水經青衣水注》案：《存真》云：「瑕音近雅，雅山之南，梁州之邊徼也。瑕陽人浮青衣水至蜀，自蜀至秦，又自秦來梁也。」四六徐廣曰：《紀年》東周惠公傑薨。《史記六國年表》集解案：《存真》、《輯校》列於惠成王十一年。《存真》云：「《史記》考王封其弟揭於河南，是為西周桓公；桓公子威公；威公子惠公；惠公封其子於鞏，是為東周惠公。《世本》名班，與此異。」金文有《東周左軍矛》《三代吉金文存》二三五、《東周左壺》《善齋吉金錄》三五，所鑄圜幣，文亦為「東周」。四七《竹書紀年》云：秦師伐鄭，次于懷，城殷。《水經沁水注》《竹書紀年》云：秦師伐鄭，至于懷、殷。《太平寰宇記》卷五四三懷州案：《輯校》、《訂補》所引《路史國名紀》戊及丁，見本書附錄。《存真》列於惠成王十一年，蓋據今本《紀年》，云：「此未詳何年事。」現姑據《存真》繫此。《輯校》附於「無年世可繫者」。四八《竹書紀年》：梁惠成王十二年，龍賈率師築長城於西邊。《水經濟水注》案：《史記魏世家》：「襄王五年，秦敗我龍賈軍四萬五千於雕陰。」《秦本紀》：「惠文君七年，公子卬與魏戰，虜其將龍賈，斬首八萬。」即此龍賈。四九《竹書紀年》：梁惠成王十二年，楚師出河水以水長垣之外。《水經河水注》案：永樂大典本作「出」，朱謀本「出」作「山」，箋曰：「謝兆申云：宋本作楚師決河。」全祖望校本改為「決水」，趙一清、戴震校本仍作「出」。此條疑有脫訛。五《竹書紀年》曰：梁惠成王十二年，鄭取屯留、尚子、涅。《水經濁漳水注》《竹書紀年》曰：梁惠王十二年，鄭取屯留、尚子。即長子之地也。《太平御覽》卷一六三州郡部《竹書紀年》云：梁惠成王十二年，鄭取屯留、長子。《太平寰宇記》卷四五潞州長子縣案：《訂補》所引《路史國名紀》丁注，見本書附錄。《御覽》所引「即長子之地也」，當為《竹書同異》之文。「涅」，永樂大典本、朱謀本皆作「沮」，全祖望、趙一清、戴震校本改作「涅」。楊守敬云：「按涅城在武鄉縣西，距屯留、長子不遠，『沮』又與『涅』形近，則改『涅』是。今本《竹書》無『涅』字，《御覽》一百六十三、《寰宇記》引亦無『涅』字，或因已誤為『沮』，不可解而刪之。」五一《竹書紀年》：梁惠成王十三年，鄭釐侯使許息來致地：平丘、戶牖、首垣諸邑及鄭馳地。我取枳道，與鄭鹿。《水經河水注》案：永樂大典本、朱謀本皆作「十三年」，戴震校本改作「十一年」，云：「案近刻訛作十三年。」《訂補》云：「趙一清《朱箋刊誤》云：『《竹書紀年》是十一年。此即據之。』但今本《紀年》為周顯王十一年，乃梁惠成王之十三年，與朱本《水經注》相同，趙氏亦偶失考。」《存真》、《輯校》據戴校本，列於惠成王十一年，誤。雷學淇《考訂竹書紀年》繫十三年。永樂大典本作「馳地」，全祖望、趙一清、戴震校本改作「馳道」。《存真》云：「馳道，近刻《紀年》及《水經注》並作『馳地』。王引之《經義述聞》以為馳地者弛地也，弛，易也。」見《爾雅》《存真》、《輯校》皆作「馳道」，蓋據戴校本。五二《竹書紀年》曰：惠成王十三年，王及鄭釐侯盟于巫沙，以釋宅陽之圍，歸釐于鄭。《水經濟水注》五三按《紀年》：齊幽桓公之十八年而威王立。《史記魏世家》索隱案《紀年》：梁惠王十三年，當齊桓公十八年，後威王始見。《史記田敬仲完世家》索隱案：《魏世家》索隱所引「齊幽公」，當為「齊桓公」之誤。《存真》據此作「齊桓公卒，次威王立」。《輯校》作「齊威王立」。《紀年》以桓公在位十八年，《史記》《田敬仲完世家》及《六國年表》皆作在位六年，相差十二年。金文有《陳侯午敦》，銘文首稱：「隹十又四年，陳侯午以群諸侯獻金作皇妣孝大妃器。」郭沫若同志云：「『隹十又四年』者田齊桓公午之十四年。翁同書云：『《史記田敬仲完世家》：齊侯太公和卒，子桓公午立，六年卒。索隱曰：《紀年》梁惠王十三年當齊桓公十八年，後威王始見，則桓公十九年而卒。以此銘考之，桓公實不止六年，索隱之言是也。所稱孝大妃即太公和之妃。』《古》三之一八引要之，有本銘之『十又四年』，足證《紀年》為是，而《史記》實非也。」《兩周金文辭大系》考釋頁二一八至二一九《紀年》謂桓公十八年威王立，桓公十八年當魏惠成王十三年，語本甚明。又《田敬仲完世家》索隱於「威王始見」後注云「則桓公十九年而卒」，意謂因逾年改元之故，桓公雖僅十八年，在位實為十九年，此亦甚明。然《訂補》據此，遂以威王即位於桓公十九年，逾年改元，謂「威王元年當在惠王十五年」，疑非。五四按《紀年》：魯恭侯、宋桓侯、衛成侯、鄭釐侯來朝，皆在十四年。《史記魏世家》索隱案：《存真》、《輯校》列於惠成王十四年。五五《紀年》云無顓八年薨，是為菼蠋卯。《史記越世家》索隱案：《訂補》所引《路史後紀》卷一三注，見本書附錄。《存真》、《輯校》列於惠成王十四年，應為十五年。五六徐廣曰：《紀年》一曰魯共侯來朝。邯鄲成侯會燕成侯于安邑。《史記六國年表》集解案：《存真》、《輯校》列於惠成王十五年。據《史記》《六國年表》、《燕世家》，是時在位者為燕文公，與《紀年》作燕成侯者異。陳夢家《六國紀年表考證》以為應作成侯，并以《燕世家》「成公十六年卒」下索隱所引「按《紀年》成侯名載」，為司馬貞「誤植于成公下」，更以金文《郾侯載》等器，「字體不屬戰國初年，銘稱燕侯載當係《紀年》之成侯載無疑」，因謂「《紀年》前有成公，後有成侯，明為二人。」《燕京學報》第三七期頁一七六至一七七此論似嫌武斷。《紀年》佚文無燕文公，不得謂《紀年》即無文公，而金文如《郾侯載》等謂其字體不屬戰國初年，亦乏確證。郭沫若同志對《郾侯載》早已指出：「此燕成侯之器，《史記燕世家》有成公，當周定、考二王之際，在戰國初年。」《兩周金文辭大系》考釋頁二二七疑此處之「燕成侯」涉前之「邯鄲成侯」而誤，原文或為「文侯」。五七《竹書紀年》曰：惠王十五年，遣將龍賈築陽池以備秦。《元和郡縣圖志》卷八鄭州原武縣《竹書紀年》曰：梁惠王十五年，遣將龍賈築陽池以備秦。《太平寰宇記》卷一鄭州原武縣五八《竹書紀年》云：是梁惠成王十五年築也。《水經濟水注》案：《水經濟水注》：「自亥谷以南鄭所城矣。《竹書紀年》云是梁惠成王十五年築也。」《存真》、《輯校》據此作「鄭築長城自亥谷以南」，不加號，似《紀年》原文如此，非是。雷學淇《考訂竹書紀年》卷六作「鄭築長城」。五九《竹書紀年》：梁惠成王十六年，秦公孫壯率師伐鄭，圍焦城，不克。《水經渠水注》六《竹書紀年》：梁惠成王十六年，秦公孫壯率師城上枳、安陵、山氏。《水經渠水注》案：永樂大典本「山氏」，全祖望、戴震校本改作「山民」。《存真》作「山民」，注云：「『民』一作『氏』」，蓋據戴校本。六一《竹書紀年》：梁惠成王十六年，邯鄲伐衛，取漆富丘，城之。《水經濟水注》六二《竹書紀年》：梁惠成王十六年，齊師及燕戰于泃水，齊師遁。《水經鮑丘水注》六三《紀年》曰：惠成王十六年，邯鄲四曀，室壞多死。《開元占經》卷一一案：《存真》作「邯鄲四曀，室多壞，民多死」。陳逢衡《竹書紀年集證》卷五、洪頤烜《校正竹書紀年》卷下、郝懿行《竹書紀年校正通考》、林春溥《竹書紀年補證》卷四、雷學淇《考訂竹書紀年》卷六引同。《輯校》作「邯鄲四曀，室壞多死」，云：「《開元占經》一百一引作『周顯王十四年』。」與今所據恒德堂本作「惠成王十六年」者異。郝懿行《通考》、《存真補遺》亦引作「顯王十四年」，《集證》、《補證》則仍引作「惠成王十六年」，是《占經》或有兩本，一本將魏紀年換算為周年，與前惠成王元年「晝晦」條同。六四《竹書紀年》：梁惠成王十七年，宋景、衛公孫倉會齊師，圍我襄陵。《水經淮水注》案：《戰國策齊策一》：「邯鄲之難，趙求救於齊。田侯召大臣而謀曰：『救趙孰與勿救？』鄒子曰：『不如勿救。』段干綸曰：『弗救，則我不利。』田侯曰：『何哉？』『夫魏氏兼邯鄲，其於齊何利哉！』田侯曰：『善。』乃起兵，曰：『軍於邯鄲之郊。』段干綸曰：『臣之求利且不利者，非此也。夫救邯鄲，軍於其郊，是趙不拔而魏全也。故不如南攻襄陵以弊魏，邯鄲拔而承魏之弊，是趙破而魏弱也。』田侯曰：『善。』乃起兵南攻襄陵。七月，邯鄲拔，齊因乘魏之弊，大破之桂陵。」《存真》列此條於桂陵之戰後，《輯校》移於戰前，《訂補》從《存真》。據《戰國策》，襄陵之圍應在桂陵戰前，《輯校》是。六五《竹書紀年》：梁惠成王十七年，齊田期伐我東鄙，戰于桂陽，我師敗逋。《水經濟水注》《紀年》謂之徐州子期。《史記田敬仲完世家》索隱王劭按《紀年》云：梁惠王十七年，齊田忌敗梁于桂陵。《史記孫子吳起列傳》索隱案：雷學淇《竹書紀年義證》卷三七云：「田期即田忌。《史記孫子列傳》索隱謂王劭按《紀年》『梁惠王十七年，齊田忌敗梁桂陵』。《田齊世家》索隱於『田臣思』下注云：『《戰國策》作田期思，《紀年》謂之徐州子期，蓋即田忌也。』王氏、司馬氏皆謂田期即田忌，是相傳之舊說如此。蓋名忌字期，邑於徐州，故云然也。」《義證》又謂《水經注》所說桂陽即桂陵，非是，以桂陽為桂與陽二地，王劭乃誤據《水經注》之說，改桂陽為桂陵。陳夢家《六國紀年表考證》從其說《燕京學報》第三七期頁一六六。案《水經注》云「又有桂城」，其下即引《紀年》「戰于桂陽」為證，是桂城即桂陽；又在引《紀年》之後云「亦曰桂陵」，是桂陽亦即桂陵。據《水經注》之文「亦曰桂陵」一句，似指所引《紀年》而說，即一本「桂陽」作「桂陵」，酈道元兼見兩本，故有此語，而王劭所見，則僅為作「桂陵」之本。此當為和嶠、荀勖本與束皙本之異，作「桂陵」者疑非王劭所誤改。《史記孫子列傳》：「其後，魏伐趙。趙急，請救於齊。齊威王欲將孫臏，臏辭謝曰：『刑餘之人，不可。』於是乃以田忌為將，而孫子為師，居輜車中，坐為計謀。田忌欲引兵之趙，孫子曰：『夫解雜亂紛糾者不控捲，救者不搏，批亢擣虛，形格勢禁，則自為解耳。今梁、趙相攻，輕兵銳卒必竭於外，老弱罷於內。君不若引兵疾走大梁，據其街路，衝其方虛，彼必釋趙而自救。是我一舉解趙之圍，而收弊於魏也。』田忌從之。魏果去邯鄲，與齊戰於桂陵，大破梁軍。」一九七二年，山東臨沂銀雀山漢墓所出《孫臏兵法》竹簡，《擒龐涓》一篇記桂陵之戰，稱田忌為「忌子」；《陳忌問壘》一篇稱「陳忌」，陳、田古通。六六《竹書紀年》：梁惠成王十七年，東周與鄭高都、利。《水經伊水注》六七王劭按《紀年》云：宋剔城肝廢其君璧而自立也。《史記宋世家》索隱案：《存真》列於惠成王十七年，云：「洪氏本在烈王六年，惠成王元年。然惠王十四年，宋桓侯朝梁，則洪氏誤也。今移於此，俟考。」洪頤烜《校正竹書紀年》卷下繫於烈王六年，云：「此條本脫，從《史記宋世家》索隱引補，『璧』下疑脫『兵』字。」《存真》所謂洪氏本即此。郝懿行《竹書紀年校正》卷一三補於烈王七年，與洪氏同誤。雷學淇《考訂竹書紀年》卷六繫於惠成王十五年。《輯校》附於「無年世可繫者」。今姑從《存真》。《史記宋世家》：「辟公三年卒，子剔成立。」以剔城為桓公之子，父子繼位，其間無廢奪事，與《紀年》、《韓非》等書大異。《韓非子二柄》：「田常徒用德而簡公弒，子罕徒用刑而宋君。」又《內儲說下》：「戴驩為宋太宰，皇喜重於君，二人爭事而相害也，皇喜遂殺宋君而奪其政。」《外儲說右下》：「子罕為出彘，田恒為圃池，故宋君、簡公弒。」韓非所云「子罕」、「皇喜」即剔城肝，子罕為戴氏，戴氏奪宋猶田氏之代齊。蘇時學云：「戴氏篡宋之說，雜見於《韓詩》、《淮南》、《說苑》諸書，而莫始於《韓非子》。《韓非子》曰：『戴氏奪子氏於宋』，又曰：『司城子罕取宋』，又曰：『戴驩為宋太宰，皇喜重於君，二人者爭事而相害也，皇喜遂殺宋君而奪之政。』韓非於此事固屢言之，而必與齊之田氏並言，明田氏與戴氏皆篡之臣也。而《呂氏春秋》於宋偃之亡，亦曰『此戴氏之所以絕也』，不言子氏而獨言戴氏，則戰國之宋為戴氏之宋，而非前日子氏之宋固甚明。然韓非既言戴氏，又曰皇喜、曰子罕者何也？則戴其氏，而喜其名，子罕乃其字也。凡名喜者多字子罕，若鄭之公孫喜字子罕是也。或曰：戴氏之篡宋固然矣，然則其篡宋當以何時歟？按《紀年》云：『宋易城肝廢其君璧而自立。』璧者宋桓侯，而易城肝殆即司城子罕歟？」見陳奇猷《韓非子集釋》卷二頁一一四至一一五蘇說是。「司城」、「剔成」一聲之轉，「罕」與「肝」同聲通假。「司城子罕」、「皇喜」即剔城肝。六八《竹書紀年》：梁惠成王十七年，鄭釐侯來朝中陽。《水經渠水注》案：《國策韓策三》：「昭釐侯，一世之明君也；申不害，一世之賢士也；韓與魏，敵侔之國也。申不害與昭釐侯，執珪而見梁君。」即此事。六九《紀年》曰：惠成王十七年，有一鶴三翔於郢市。唐寫本《修文殿御覽》殘卷七《紀年》：「姬」亦作「」。《史記韓世家》索隱案：《史記韓世家》：「昭侯十年，韓姬弒其君悼公。」索隱：「《紀年》『姬』亦作『』，並音羊之反。姬是韓大夫，而王劭亦云：不知悼公何君也。」宋耿秉本、黃善夫本、元彭寅翁本、清殿本，皆無《紀年》二字《史記會注考證校補》卷四五頁一，惟汲古閣單刻本索隱有之，晚清金陵書局本、日本瀧川資言《史記會注考證》據補。陳逢衡《竹書紀年集證》卷五補遺下列有「韓姬弒其君悼公」。洪頤烜《校正竹書紀年》卷下、郝懿行《竹書紀年校正》卷一四、林春溥《竹書紀年補證》卷四並補於周顯王二十年，所據為《史記六國年表》。《存真》列於惠成王十七年，作「十七年，韓姬弒其君悼公」。諸家皆照錄《韓世家》文，《集證》、《存真》作「姬」，洪、郝、林三家改「姬」為「」。《輯校》刪，《訂補》補為「韓弒其君悼公」。列於十八年。按韓昭侯十年，當魏惠成王十七年。梁玉繩《史記志疑》卷九云「余謂韓姬乃別一韓大夫，非韓也，悼公非韓君也。考三晉遷晉靜公於屯留後之十二年，鄭取屯留，靜公遷為家人。又歷十一年，為昭侯十年。疑悼公即靜公，至是被弒也。各國之君有二諡者甚多，靜公在位二年而遷，故又諡悼。」《集證》更以「韓姬即是昭侯，韓為姬姓，故云韓姬」。案《晉世家》索隱引《紀年》「韓共侯、趙成侯遷晉桓公于屯留」，謂「已後更無晉事」，是司馬貞所見《紀年》自此以後不記晉事，此處悼公自不得為晉靜公。王劭見聞極博，已不知悼公為何君，當存疑。七一《竹書紀年》：梁惠成王十八年，惠成王以韓師敗諸侯師于襄陵。齊侯使楚景舍來求成。公會齊、宋之圍。《水經淮水注》案：永樂大典本、朱謀本有「公會齊、宋之圍」六字，全祖望、趙一清校本亦有，戴震校本刪，云：「原本及《竹書》皆無此語。」所謂「原本」即大典本，則固有此語，所據實僅今本《紀年》。楊守敬《水經注疏》卷三亦刪。《存真》、《輯校》改「公」為「王」。《戰國策楚策一》：「邯鄲之難，楚因使景舍起兵救趙。邯鄲拔，楚取睢濊之間。」即此景舍。七二《竹書紀年》：梁惠成王十九年，晉取玄武、濩澤。《水經沁水注》案：陳逢衡《竹書紀年集證》卷五謂「玄武」為「泫氏」之誤，「蓋『泫』以脫去水旁而為『玄』，『武』與『氏』又以形近相似而誤」。楊守敬《水經注疏》卷九改「玄武」為「泫氏」。雷學淇《考訂竹書紀年》卷六亦作「泫氏」。《集證》、《考訂》以「梁惠王九年，晉取泫氏」見前，脫去「十」字，與此為一事。七三《竹書紀年》：梁惠成王二十年，齊築防以為長城。《水經汶水注》《竹書紀年》云：梁惠王二十年，齊閔王築防以為長城。《史記蘇秦列傳》正義案：正義所引「齊閔王」距此甚遠，當誤。惠成王二十年當齊威王七年，「閔」疑為「威」字之誤，或「閔王」二字衍。七四臣瓚曰：《汲冢古文》謂：衛將軍文子為子南彌牟，其後有子南固、子南勁。《紀年》：勁朝于魏，後惠成王如衛，命子南為侯。《漢書武帝紀》注《汲冢古文》謂：衛將軍文子為子南彌牟，其後有子南勁。《紀年》：勁朝于魏，後惠成王如衛，命子南為侯。《水經汝水注》瓚曰：《汲冢古文》謂：衛將軍文子為子南彌牟，其後有子南勁。《紀年》：勁朝于魏，後惠成王如衛，命子南為侯。《史記周本紀》集解案：《史記周本紀》集解引文，諸本皆脫「紀年勁」三字，據日本高山寺藏古寫本補見水澤利忠《史記會注考證校補》卷四頁八四。《存真》列於惠成王二十年，蓋從今本《紀年》，作「衛將軍文子為子南彌牟，後有子南勁朝于魏。惠成王如衛，命子南為侯」。《輯校》析為二條，前條作「子南彌牟」；後條作「子南勁朝于魏，後惠成王如衛，命子南為侯」。附於「無年世可繫者」。雷學淇《考訂竹書紀年》則分列為三條，一見卷五晉出公六年「衛子南彌牟」，云：「考《左傳》是年彌牟立悼公，《史記》索隱引《紀年》亦有悼公立四年卒於越之文，或『彌牟』下更有『立悼公』三字，俟考。」一見同卷晉烈公二十年「衛子南勁朝于魏」。一見卷六魏惠成王二十一年「王如衛，命子南為侯」。諸書所引前為《汲冢古文》，後為《紀年》，析為二條是，然前條係約舉之辭，今姑從《存真》合為一條，同繫於惠成王二十年。陳逢衡《竹書紀年集證》卷五云：「案《大戴禮》有衛將軍文子篇，盧辯曰：『文子，衛卿也。《世本》曰衛靈公生昭子郢，郢生文子木，《左傳》以為彌牟也。』案魯哀公二十五年《傳》稱『公孫彌牟』，又有『奪南氏邑』之語，杜注謂南氏，子南之子公孫彌牟也。又彌牟字子之，亦見哀二十五年《傳》，杜注云：『子之，公孫彌牟文子也。』又哀二十六年《傳》：『衛悼公立，南氏相之。』即彌牟。然則子南其氏，彌牟其名，子之其字，將軍文子則其職與諡也。」《韓非子說疑》有「衛子南勁」，與齊田恒、宋子罕、楚白公、燕子之等並列，稱為「皆朋黨比周以事其君，隱正道而行私曲，上逼君，下亂治，援外以撓內，親下以謀上」，當即其人。所謂「援外以撓內」，與《紀年》所云朝魏、惠成王命之為侯合。田恒、白公、子之皆屬由奴隸制轉化為封建期間的變革人物，見郭沫若同志《中國古代史的分期問題》，《奴隸制時代》頁八至一。子南勁在衛國所為當亦與之相同。七五《竹書紀年》曰：魏殷臣、趙公孫裒伐燕，還，取夏屋，城曲逆。《水經滱水注》案：《存真》列於惠成王二十年，云：「未詳何年。」《輯校》附於「無年世可繫者」。雷學淇《竹書紀年義證》卷三八繫於惠成王二十三年，云：「此顯王二十一年，趙肅侯二年也。自惠王二十年歸趙邯鄲，與之修睦，故此年會於陰晉詩銘案：指惠成王二十三年，與謀伐燕。必燕或侵軼中山，故魏約趙師共伐之也。」語多懸揣，繫年亦本今本《紀年》。現姑從《存真》列於惠成王二十年。七六《竹書紀年》：壬寅，孫何侵楚，入三戶郛。《水經丹水注》案：《存真》列於惠成王二十年，云：「未詳何年。」《輯校》附於「無年可繫者」。今本作「周顯王二十二年壬寅」云云，蓋以其年干支為壬寅。洪頤烜《校正竹書紀年》卷下云：「《丹水注》引此本無年，壬寅是紀日，非紀年也。」陳逢衡《竹書紀年集證》卷四六云：「顯王元年為癸丑，則是年為甲戌，非壬寅也。韓怡謂壬寅日也，上無時月，簡有脫落，亦非。余案『壬寅』當是『王命』二字之訛，王指惠成王，孫何蓋魏將也。」時尚無以干支紀年者，壬寅當指日，如前之「六年四月甲寅徙邦于大梁」，洪頤烜、韓怡說是。現姑從《存真》列此。七七按《紀年》：粵子無顓薨，後十年，楚伐徐州。《史記越世家》索隱案：《存真》、《輯校》列於惠成王二十四年，應為二十五年。七八《竹書紀年》曰：魏章率師及鄭師伐楚，取上蔡。《水經汝水注》案：《存真》列於惠成王二十四年，云：「此未詳何年事。」《輯校》附於「無年世可繫者。」現姑從《存真》列此。《史記魏世家》：「哀王九年，與秦王會臨晉，張儀、魏章皆歸於魏。」索隱：「章為魏將，後又相秦。」雷學淇《竹書紀年義證》卷三八云：「魏章魏公族，後仕秦為庶長，擊楚於丹陽，卒歸於魏而卒，詳見《秦本紀》及《六國年表》。」當即此魏章。七九《竹書紀年》曰：孫何取陽。《水經潁水注》案：《存真》列於惠成王二十四年，云：「此未詳何年事。」《輯校》附於「無年世可繫者」。現姑從《存真》列此。八《竹書紀年》：梁惠成王二十五年，絳中地，西絕於汾。《水經汾水注》案：永樂大典本、朱謀本皆作「梁武王」，朱箋云：「當作梁惠成王。」趙一清校本改，戴震校本仍作「梁武王」。楊守敬《水經注疏》卷六云：「戴仍作『武王』，當是刊板之誤。按梁有惠成王而無武王，今本《竹書》繫此於周顯王二十三年，適當惠成王二十五年。孔刻戴本作惠成王。」八一《汲郡墓竹書紀年》作逢澤。《水經渠水注》《紀年》作逢澤。《史記六國年表》集解案：永樂大典本《水經注》云：「徐廣《史記音義》云：『秦孝公會諸侯於逢澤陂。』陂，《汲郡墓竹書紀年》作『逢澤』。」朱謀本同。戴震校本改為「《汲郡墓竹書紀年》作『秦孝公會諸侯於逢澤』」，云：「案近刻脫『秦孝公會諸侯於』七字。」今本《紀年》有「秦孝公會諸侯于逢澤」，實為戴校所本，非有他本《水經注》為依據。《史記六國年表》秦孝公二十年「諸侯畢賀，會諸侯於澤，朝天子」。集解：「徐廣曰：《紀年》作逢澤。」據徐廣《史記音義》所引，《紀年》原文當與《史記》秦孝公會諸侯於逢澤有關，戴震有見於此，又以今本《紀年》為可憑信，因託諸永樂大典本以改《水經注》舊文，雖作偽，然亦有見地。楊守敬《水經注疏》卷二二據集解改為「徐廣《史記音義》曰：秦孝公會諸侯於澤，《汲郡墓竹書紀年》作逢澤」。近是。《存真》據戴校本作「二十九年，秦孝公會諸侯于蓬澤。」云：「『蓬』亦作『逢』。」《輯校》亦列於惠成王二十九年，作「秦孝公會諸侯于逢澤」。繫年皆據《六國年表》。秦孝公二十年應為惠成王二十八年。《訂補》云：「考徐廣《音義》『《紀年》作逢澤』，蓋以明《史記》『澤』之異文。不必《紀年》所記即此事，亦不必《紀年》記逢澤會與《史記》同年。」疑非是。八二按《紀年》云：二十八年，與齊田戰于馬陵。《史記魏世家》索隱案《紀年》：威王十四年，田伐梁，戰馬陵。《史記田敬仲完世家》索隱王劭：《紀年》云：梁惠王二十七年十二月，齊田敗梁於馬陵。《史記孫子吳起列傳》索隱《紀年》當梁惠王二十八年。《史記孟嘗君列傳》索隱案：《史記孟嘗君列傳》：「宣王二年，田忌與孫臏、田嬰俱伐魏，敗之馬陵，虜魏太子申，而殺魏將龐涓。」索隱：「《紀年》當梁惠王二十八年。」《紀年》所記馬陵之戰，一作在惠成王「二十七年十二月」，一作「二十八年」。《存真》分列為二條：「二十七年十二月，齊威王十四年田伐我」；「二十八年，與齊田戰于馬陵，我師敗逋」。《輯校》則合為一條，云：「案《魏世家》索隱引『二十八年，與田戰于馬陵』。二十七年十二月，在周正為二十八年二月，是《魏世家》索隱已改算為周正也。」《紀年》用夏正，何獨於此二條改用周正，且記二十七年、二十八年四條，皆為司馬貞所引，何或改或不改？《輯校》之說實未允當。《訂補》云：「案此事《魏世家》、《孟嘗君列傳》索隱皆引作『惠王二十八年』，則《孫吳列傳》之『二十七年』，『七』為『八』字之訛。」然索隱所引尚有馬陵之戰在「威王十四年」一條，威王元年當梁惠成王十四年見前，威王十四年正當惠成王二十七年。以《訂補》推算威王元年在惠成王十五年，因謂惠成王二十八年「至此正得十四年」，此條亦成為其二十八年說之佐證。《訂補》推算有誤，說已見前，「七」不得為「八」字之訛。馬陵之戰為當時一大戰役，始于惠成王二十七年十二月，決戰則在次年，《存真》分別錄為兩條，是。《孟子梁惠王上》：「及寡人之身，東敗於齊，長子死焉。」長子為太子申，所云即馬陵之戰。《戰國策齊策一》：「田忌為齊將，係梁太子申，禽龐涓。」亦指是役。《史記》、《國策》皆謂此役擒殺魏將龐涓。一九七二年，山東臨沂銀雀山漢墓出土《孫臏兵法》竹簡，其《擒龐涓》一篇謂：「孫子弗息而擊之桂陵，而擒龐涓。」是龐涓早在桂陵之戰中見擒，與此異。《史記六國年表》：「周顯王二十八年、齊宣王二年敗魏馬陵，田忌、田嬰、田將。」《田敬仲完世家》：「使田忌、田嬰將。」集解「徐廣曰：嬰，一作。」《戰國策魏策二》：「魏惠王起境內眾，將太子申而攻齊，客謂公子理之傅曰：『太子年少，不習於兵，田宿將也，而孫子善用兵，戰必不勝，不勝必禽。』」是田為齊之名將，聞於敵國，此役實以田為主，《紀年》於三田之中特書田當得其實。田亦稱「子」，《史記楚世家》：「王所以戰勝於徐州者，田子不用也。子者有功於國，而百姓為之用。」《田敬仲完世家》：「齊威王曰：吾臣有子者，使守高唐，則趙人不敢東漁於河。」《戰國策齊策》同。八三《竹書紀年》：梁惠成王二十八年，穰疵率師及鄭孔夜戰於梁赫，鄭師敗逋。《水經渠水注》案：永樂大典本作「穰疪」，朱謀本作「穰苴」。戴震校本改作「穰疵」，云：「近刻訛作『苴』。」《韓非子內儲說下》：「鄴令襄疵，陰善趙王左右。趙王謀襲鄴，襄疵常輒聞而先言之魏王。魏王備之，趙乃輒還。」又《呂氏春秋無義》：「公孫鞅以其私屬與母歸魏，襄庛不受，曰：『以君之反公子卬也，吾無道知君。』故士自行不可不審也。」注：「襄庛，魏人也。」畢沅校本即據《竹書紀年》為說，謂「襄庛即穰庛」，是。《存真》作「穰疵」，據戴校本。《輯校》作「穰苴」，誤。八四按《紀年》云：二十九年五月，齊田伐我東鄙；九月，秦衛鞅伐我西鄙；十月，邯鄲伐我北鄙。王攻衛鞅，我師敗績。《史記魏世家》索隱《竹書紀年》曰：梁惠成王二十九年，齊田及宋人伐我東鄙，圍平陽。《水經泗水注》《紀年》曰：梁惠王二十九年，秦衛鞅伐梁西鄙。《史記商君列傳》索隱八五《竹書紀年》：梁惠成王三十年，城濟陽。《水經濟水注》八六《竹書紀年》：梁惠成王三十年，秦封衛鞅于鄔，改名曰商。《水經濁漳水注》《竹書紀年》：衛鞅封于鄡。《後漢書光武紀》注《紀年》云：秦封商鞅在惠文王三十年。《史記商君列傳》索隱案：《輯校》所引《路史國名紀》己，見本書附錄。陳逢衡《竹書紀年集證》卷四七云：「《商君列傳》謂：『鞅既破魏，封之於商十五邑。』『於』讀為烏，當即鄔也。舊名止鄔，今改曰商，故謂之商於。」《存真》云：「《漢書地理志》鉅鹿郡有鄡縣，字亦作『』，音苦堯反，故城在保定府束鹿縣東，六國時為趙地，非鞅所得封也。祇以字形相亂，《水經注》、《後漢書》注於鄡縣並引《竹書》，偽《紀年》亦改作『鄡』，謬矣。」八七《竹書紀年》：梁惠成王三十一年三月，為大溝於北郛，以行圃田之水。《水經渠水注》《竹書紀年》云：惠王為大溝於北郛，以行圃田之水。《輿地廣記》卷五東京祥符縣八八《竹書紀年》：梁惠成王三十一年，邳遷于薛，改名徐州。《水經泗水注》《紀年》云：梁惠王三十一年，下邳遷于薛，故改名曰徐州。《史記魯世家》索隱《紀年》云：梁惠王三十一年，下邳遷于薛，改名徐州。《史記孟嘗君列傳》正義案：《訂補》云：「會注考證本《史記》作『』。張文虎《札記》云：『案據集解、索隱，似即田常弒簡公之州。』」《孟嘗君列傳》正義所引當奪「一」字。八九《紀年》云：與魏戰岸門。《史記秦本紀》索隱案：陳逢衡《竹書紀年集證》卷五云：「《秦本紀》：『孝公二十二年，封鞅為列侯，號商君。二十四年，與晉戰雁門。』索隱曰：『《紀年》云：與魏戰岸門。此云雁門，恐聲誤也。』」補為「秦與魏戰岸門」。洪頤烜《校正竹書紀年》卷下、郝懿行《竹書紀年校正》卷一四、林春溥《竹書紀年補證》卷四同。雷學淇《考訂竹書紀年》卷六作「與秦戰岸門」，改「魏」為「秦」，《存真》、《輯校》同。《史記六國年表》秦孝公二十三年「與晉戰岸門」，當惠成王三十二年，《考訂》、《存真》、《輯校》繫年據此。案應為惠成王三十一年。九《竹書紀年》曰：秦蘇胡率師伐鄭，韓襄敗秦蘇胡於酸水。《水經濟水注》案：《存真》列於惠成王三十二年，云：「此未詳何年事。」《輯校》附於「無年世可繫者」。現姑從《存真》列此。九一古書《紀年篇》，惠王三十六年改元，從一年始，至十六年而稱惠成王卒。《春秋經傳集解後序》《汲冢竹書》：魏惠王亦有後元。《史記孝文本紀》索隱今案《古文》：惠成王立三十六年，改元稱一年，改元後十七年卒。《史記魏世家》集解按《紀年》：惠成王三十六年，改元稱一年，未卒也。《史記魏世家》索隱《紀年》說：惠成王三十六年，又稱後元一，十七年卒。《史記魏世家》索隱案《紀年》：此時梁惠王改元稱一年，未卒也。《史記田敬仲完世家》索隱《紀年》當梁惠王二十八年，至三十六年改為後元也。《史記孟嘗君列傳》索隱《汲冢紀年》：魏惠成王三十六年，改元稱一年。《通鑑外紀》卷二案：《史記魏世家》集解、索隱所引作「惠成王十七年卒」，杜預《春秋經傳集解後序》作「至十六年而稱惠成王卒」。《魏世家》集解之語，出自荀勖，為《紀年》整理考釋之直接參與者，杜預亦曾親見竹書，二人之語當非臆說。司馬光《資治通鑑考異》卷一既引《春秋經傳集解後序》，又引《魏世家》集解，主杜預說。《存真》、《輯校》亦從杜說，列惠成王一至三十六年，又列後元一至十六年，注亦僅引《後序》。雷學淇《考訂竹書紀年》卷六以惠成三十六年當年改元稱一年，其卒則在十七年，云：「案杜與荀、和同時，得見《竹書》，不應言有同異，《後序》『十六年』，『六』字自是『七』字之訛，乃鈔錄鈐刻者有誤也。今從和氏說校正。」雷氏改「六」為「七」以牽就集解引文，實從荀勖之說。二說之歧異，一為三十六年之次年改元，一為當年改元。案《魏世家》集解云：「荀勖曰：和嶠云：『《紀年》起自黃帝，終於魏之今王；今王者，魏惠成王子。』案《太史公書》惠成王但言惠王，惠王子曰襄王，襄王子曰哀王。惠王三十六年卒，襄王立十六年卒，并惠、襄為五十二年。今案《古文》，惠成王立三十六年，改元稱一年，改元後十七年卒，《太史公書》為誤分惠成之世，以為二王之年數也。《世本》惠王生襄王，而無哀王，然則今王者魏襄王也。」此蓋節錄荀勖《紀年敘錄》之文。《春秋經傳集解後序》云：「哀王於《史記》襄王之子，惠王之孫也。惠王立三十六年卒而襄王立，立十六年卒而哀王立。古書《紀年篇》：惠王三十六年改元，從一年始，至十六年而稱惠成王卒，即惠王也。疑《史記》誤分惠成之世，以為後王年也。」荀、杜皆用《紀年》以校正《史記》，以《史記》之惠王三十六年為前元，襄王之十六年實為惠王之後元，並無歧異。所不同者，惟一作惠成十七年卒，一作十六年卒而已。案惠成王三十六年采惠施之策，率諸侯朝齊威王於徐州，互尊為王，即所謂「徐州相王」，見《史記六國年表》，惠王改元之故實萌於此。其時慣例，如非特殊理由即不承認前王，如奪位等事，皆逾年改元，惠成王以徐州相王而改元，具有慶祝之意，決無當年改元之理。此事可由秦惠文王之更元為證。《史記秦本紀》：「秦惠文君十三年四月戊午，秦君為王，韓亦為王。詩銘案：「秦」原作「魏」，據《史記志疑》說改。十四年，更為元年。」秦惠文王十三年稱王，十四年更元。案《周本紀》曰：「顯王四十四年，秦惠王稱王。」梁玉繩《史記志疑》卷三云：「乃秦惠十三年也，秦惠在位二十七年，改十四年為元年，豈非以稱王之故歟。」荀、杜之異，疑因計算方法不同所致，如從惠成王三十六年稱王、決定改元時起算，其卒應為此後之十七年。以荀勖語較含糊，疑有訛舛，「改元後十七年卒」之「改元」二字，似涉前「改元稱一年」而衍，索隱所引「惠成王三十六年，又稱後元一，十七年卒」，即無「改元」二字。所謂「後十七年卒」，實自三十六年起計算，與《後序》所錄《紀年》原文十六年，惠成王卒，其間似無矛盾。現從《春秋經傳集解後序》。九二按《紀年》：鄭昭侯武薨，次威侯立。《史記韓世家》索隱案：《存真》、《輯校》列於惠成王後元二年。九三王劭按《紀年》云：韓昭侯之世，兵寇屢交，《史記申不害列傳》索隱案：《訂補》云：「按此乃王劭據《紀年》為說之詞，當非原文，因昭侯卒事，附於此。」九四薛瓚注《漢書》云《汲冢古文》曰：齊師伐趙東鄙，圍中牟。《水經渠水注》瓚曰：《汲郡古文》曰：齊師伐趙東鄙，圍中牟。《史記趙世家》集解《漢書音義》云：臣瓚案《汲郡古文》曰：齊師伐趙東鄙，圍中牟。《左傳定公九年》正義案：《存真》列於惠成王後元三年，云：「諸書未引何年，洪氏補在顯王三十一年惠王三十三年，陳氏云：『當是趙肅侯十八年事』惠王後元三年，今從之。」洪氏指洪頤烜《校正竹書紀年》卷下，陳氏指陳逢衡《竹書紀年集證》卷五。《集證》云：「余考《田完世家》湣王元年至四十年，並無伐趙之事，唯宣王十一年，與魏伐趙，趙決河水灌齊。《趙世家》肅侯十八年亦云：『齊、魏伐我，決河水灌之。』大約俱在顯王末年。」是陳氏亦未確指此役當在肅侯十八年。雷學淇《考訂竹書紀年》卷六繫於惠成王後元四年，以推算不同，《存真》以惠成王三十六年之後一年方為後元元年，《考訂》即以三十六年為後元元年。有一年之差。現姑從《存真》繫此。九五按《紀年》：威侯七年，與邯鄲圍襄陵。五月，梁惠王會威侯于巫沙。十月，鄭宣王朝梁。《史記韓世家》索隱案：鄭威侯即鄭宣王，《紀年》亦稱為韓威王見後。《韓非子》《說林》、《外儲說右》、《難一》作韓宣王，《史記韓世家》作宣惠王。《史記秦本紀》：「秦惠文君十三年四月戊午，秦君為王，韓亦為王。」惠文君十三年當鄭威侯八年，此條十月已稱鄭宣王，自不得在七年。或謂「七年」不繫月，而後有「五月」、「十月」等字，「五月」上當脫「八年」二字，疑是。《存真》、《輯校》列於惠成王後元九年。九六樂資據《紀年》以嗣君即孝襄侯也。《史記衛世家》索隱案：《存真》列於惠成王後元十一年，云「洪氏據《衛世家》索隱補。」洪頤烜《校正竹書紀年》卷下：「周顯王四十四年，衛平侯卒，子孝襄侯立。」云：「此條本脫。《史記衛世家》：『平侯八年，子嗣君立。』索隱云：『樂資據《紀年》以嗣君即孝襄侯』今據《年表》補。」《存真》本此，除加號並刪「四十四年」外，文與《校正》同。《輯校》作「衛孝襄侯」，附於「無年世可繫者」。《史記六國年表》顯王四十五年當「衛嗣君元年」，其立當在四十四年，洪氏即據此補。顯王四十四年當惠成王後元九年，列此。九七《竹書紀年》：十年，齊田肸及邯鄲、韓舉戰于平邑，邯鄲之師敗逋，獲韓舉，取平邑、新城。《水經河水注》《紀年》云：韓舉，趙將。又《紀年》云：其敗當韓威王八年。《史記韓世家》索隱案：《水經注》此條所引《紀年》凡三事，第一事冠以「晉烈公」，似此三事皆屬烈公，誤。永樂大典本、朱謀本作「十年」，戴震校本改作「九年」，云：「案近刻訛作十年。」《存真》云：「此事《水經注》引作晉烈公十年。索隱云：『《紀年》敗韓舉當韓威王八年』，計相去七十八歲，不應有兩田，兩韓舉。考《趙世家》云：『肅侯二十三年，韓舉與齊、魏戰，死於桑丘。』肅侯元年當梁惠王二十二年，下逮後元十年，為肅侯之二十五年。蓋《趙世家》誤『五』為『三』，《水經注》誤惠成後元十年為晉烈公十年也。至《韓世家》以韓舉為韓將，則更舛矣。」《存真》、《輯校》皆列入惠成王後元十年，是。《史記韓世家》：「宣惠王八年，魏敗我將韓舉。」索隱：「韓舉則是韓將不疑，而《紀年》云：韓舉，趙將。蓋舉先為趙將，後入韓。又《紀年》云：其敗當韓威王八年。是不同也。」《六國年表》韓宣惠王八年亦書「魏敗我韓舉」。是韓舉明為韓將。司馬貞所據《紀年》當即《水經注》所引，以有「邯鄲韓舉」之文，因云「韓舉趙將」。案《紀年》敘戰役或以師舉，或以將舉。陳夢家謂「邯鄲韓舉」，「邯鄲」即趙師，「韓舉」即韓將韓舉，不得解為「趙將韓舉」。《六國年表》本年於韓記「魏敗我韓舉」。於趙記「趙武靈王元年，魏敗我趙護」。邯鄲之師其將為趙護，與韓舉顯為兩人。《六國紀年表考證》，《燕京學報》第三六期頁一三七。此役實為齊、魏聯師攻趙，《戰國策魏策二》：「犀首、田欲得齊、魏之兵以伐趙，梁君與田侯不欲。兵未出境，梁君、田侯恐其至而戰敗也，悉起兵從之，大敗趙氏。」據《紀年》，是役韓助趙，韓舉見獲。九八《紀年》當惠王之後元十一年，作「平阿」。《史記孟嘗君列傳》索隱案：《史記孟嘗君列傳》：「齊宣王七年，田嬰使於韓、魏，韓、魏服於齊。嬰與韓昭侯、魏惠王會齊宣王東阿南，盟而去。」索隱：「《紀年》當惠王之後元十一年，作『平阿』。」趙紹祖《竹書紀年校補》卷二云：「昭侯當為威侯，宣王當為威王。」林春溥《竹書紀年補證》卷四同。《存真》作「十一年，王會韓昭侯、齊宣王于平阿。」《輯校》作：「十一年，會韓威侯、齊威王于平阿。」九九《紀年》又云：梁惠王後元十三年，會齊威王于鄄。《史記孟嘗君列傳》索隱案：《史記》諸本或作「鄄」，或作「甄」。《呂氏春秋不屈》：「惠王布冠而拘於鄄。」高注：「鄄，邑名也。自拘於鄄，將服於齊也。」即此事。甄、鄄通用，雷學淇《竹書紀年義證》卷三九云：「甄，齊邑名，即《春秋》莊公十四年會于鄄者。本為衛邑，趙成侯嘗取之，此時屬齊。字有涓堅真震四聲。」《存真》作「鄄」，《輯校》作「甄」。一《紀年》以為：梁惠王後元十三年四月，齊威王封田嬰于薛。十月，齊城薛。嬰初封彭城。《史記孟嘗君列傳》索隱案：《輯校》列「嬰初封彭城」於惠成王後元十三年下，云：「此司馬貞據《紀年》為說，非本文。」《存真》繫於十四年，雷學淇《考訂竹書紀年》卷六繫於十五年。現從《輯校》。一一《紀年》：梁惠王後元十四年，薛子嬰來朝。《史記孟嘗君列傳》索隱一二《紀年》：梁惠王後元十五年，齊威王薨。《史記孟嘗君列傳》索隱一三《竹書紀年》曰：燕人伐趙，圍濁鹿。趙武靈王及代人救濁鹿，敗燕師于勺梁。《水經滱水注》案：《存真》列於惠成王後元十五年，云：「元文不引何年，今姑附此。」《輯校》附於「無年世可繫者」。《訂補》云：「今本《紀年》此事在周顯王十七年，當梁惠王十九年。按趙武靈王即位在梁惠王後十一年，此時為趙成侯二十三年，何得云『武靈王』？其誤灼然。雷學淇《義證》四十據《趙世家》『武靈王二十六年，攘地北至燕、代』語，繫於今王十九年，亦乏明證，疑難強定。」現姑從《存真》列此。一四古書《紀年》篇，至十六年而稱惠成王卒。《春秋經傳集解後序》案：《史記魏世家》集解等所引《紀年》，已見前，此不具引。一五《汲郡竹書紀年》曰：鄭侯使韓辰歸晉陽及向。二月，城陽、向，更名陽為河雍，向為高平。《水經濟水注》徐廣曰：《汲冢紀年》云：魏哀王四年，改宜晉陽曰河雍，改向曰高平。《史記秦本紀》集解徐廣曰：《紀年》云：魏哀王四年，改陽曰河雍，向曰高平。《史記趙世家》集解《括地志》云：《紀年》云：鄭侯使辰歸晉陽、向，更名高平。《史記范睢列傳》正義案：《史記秦本紀》集解引作「魏哀王二十四年」，《輯校》云：「案《紀年》終於今王二十年，不得有二十四年，『二十』字衍。」日本高山寺舊藏天養鈔本《秦本紀》正作「四年」見水澤利忠《史記會注考證校補》卷五頁五一，據刪。《史記趙世家》集解所引，宋景祐本、蜀大字集解本、紹興本、耿秉本、明游明本、清殿本皆作「魏襄王」見《史記會注考證校補》卷四三頁四，宋黃善夫本、晚清金陵書局本皆作「魏哀王」。《輯校》作「魏襄王」，蓋據殿本。案徐廣以今王為哀王，作「魏哀王」者是。《訂補》所引《路史國名紀》甲，見本書附錄。一六《紀年》曰：今王四年，碧陽君之諸御產二龍。《開元占經》卷一一三案：干寶：《搜神記》卷六：「周烈王六年，林碧陽君之御人產二龍。」當本《紀年》。陳逢衡《竹書紀年集證》卷五云：「『碧陽』二字費解，《山海經東山經》云：『孟子之山，其上有水出焉，名曰碧陽。』郝懿行疑碧陽君即斯水之神。」雷學淇《竹書紀年義證》卷四云：「碧陽，地名；君，僭號也。是時諸國封其臣皆稱君，此碧陽君不知是魏臣否？《山海經》有碧陽山，荒遠，疑非是。」一七《紀年》又云：子之殺公子平。《史記燕世家》索隱案：《存真》、《輯校》列於今王五年。《存真》云：「《燕策》：『燕王噲既立三年，舉國屬子之。子之三年，燕國大亂，將軍市被、太子平謀攻子之。儲子謂齊宣王曰：因而仆之，破燕必矣。王因令章子將五都之兵，因北地之眾，以伐燕。燕王噲死，子之亡。二年，而燕人立太子平，是為昭王。』《齊策》：『韓、齊為與國，張儀以秦、魏伐韓，齊將救之。田臣思曰：不如聽之。子噲與子之國，百姓弗戴，諸侯不與，秦伐韓，楚、趙必救之，是天以燕賜我也。王曰：善。因起兵攻燕，三十日而舉燕國「三」當作「五」。』則伐燕之為齊宣，本自明白。自太史公作《史記》，於齊之世系奪去兩代，遂使齊宣不與燕噲相當，自不得不以伐燕屬之齊湣。生史遷後者，唯遷是從，於是《荀子》之文可以改，《王霸篇》齊湣敗燕，蓋劉向所改。《孟子》之書不可讀。自宋以來，紛如聚訟，若《黃氏日鈔》、以《梁惠王篇》伐燕，為易王初立齊取十城；《公孫丑篇》伐燕，為湣王乘子之之亂。不知燕文公卒於梁惠王後二年，乃齊威王之二十五年，則取燕十城者，是威王非宣王也。《資治通鑑》移宣王之年以就《孟子》，或節外生枝，或斷鶴續鳧，豈知真古文《紀年》確乎伐燕者，是宣非湣也。此《紀年存真》之所以不可不輯也。請為讀《孟子》者正告曰：伐燕之役在周赧王元年，燕王噲七年，齊宣王六年。」一八《汲冢紀年》曰：齊人禽子之而醢其身也。《史記燕世家》集解案：《存真》、《輯校》列於今王五年。《史記燕世家》：「王因令章子將五都之兵，以因北地之眾，以伐燕。士卒不戰，城門不閉，燕君噲死，齊大勝，燕子之亡。」集解：「徐廣曰：『《年表》云：君噲及太子、相子之皆死。』駰案：《汲冢紀年》曰：『齊人禽子之而醢其身也。』」《史記》所據者為《國策燕策》，誤改「宣王」為「湣王」。《國策齊策》亦記是役，見前條。《史記田敬仲完世家》據策文，又改「齊王」為「桓公」，以為「桓公五年」事。或謂「桓」、「宣」字相近，司馬遷既以伐燕之役為湣王事，乃以意移於桓公，當時所據本或有宣王五年之說，又移以為桓公之五年，疑是。金文有《陳璋壺》，銘為：「隹主五年，奠陳再立事歲，孟冬戊辰，大臧孔陳璋內入伐匽燕亳邦之隻獲。」見陳夢家《美帝國主義劫掠的我國殷周銅器集錄》所記為齊伐燕之役，陳璋入燕都，獲此戰利品。器為燕物，刻乃齊人所加。陳夢家以「隹主五年」為宣王之五年，所記即是役同上書。唐蘭先生則以為齊湣王五年事見《戰國縱橫家書》頁一四一。疑莫能定。近河北平山發現中山國大墓，所出銅器，銘文亦記是役，如方壺銘中有「郾燕故君子徻噲，新君子之，不用禮義，不顧逆順，故邦亡身死」之語，蓋中山預於是役，「擇郾吉金，鑄為彝壺」，蓋以俘獲之物改鑄為器者。一九徐廣曰：《紀年》云：立燕公子職。《史記六國年表》集解徐廣曰：《紀年》亦云爾。《史記趙世家》集解且《紀年》之書，其說又同。《史記趙世家》索隱案：《史記趙世家》：「趙武靈王十年，齊破燕，燕相子之為君，君反為臣。十一年，王召公子職於韓，立以為燕王，使樂池送之。」集解：「徐廣曰：『《紀年》亦云爾。』」索隱：「《燕系家》無其事，蓋是疏也。今此云『使樂池送之』，必是憑舊史為說，且《紀年》之書，其說又同。」《存真》據此作「趙召燕公子職于韓，立以為燕王，使樂池送之」；《輯校》作「趙立燕公子職」。皆列於今王五年。《國策燕策一》：「子之三年，燕國大亂，百姓恫怨。將軍市被、太子平謀，將攻子之。太子因數黨聚眾，將軍市被圍公宮，攻子之，不克。將軍市被及百姓乃反攻，太子平、將軍市被死已殉國。二年，燕人立公子平，是為燕昭王。」楊寬先生以「將軍市被及」五字為衍文《戰國史》頁一三，是《史記燕世家》集解、索隱引《六國年表》云：「君噲及太子、相子之皆死。」詩銘案：今本刊去「太子」二字，誤。是《紀年》、《國策》、《六國年表》皆稱太子平已死，其後被立為昭王之公子平，自不得為太子平。《國策》簡札訛舛，《史記燕世家》照錄策文，又有竄改，以致聚訟紛紜，莫衷一是。實則市被本太子平之黨，攻子之不克，百姓乃反攻太子平及將軍市被，二人皆「死已以殉國」。《燕策》稱所立者為「公子平」，稱「公子」而不稱「太子」，其誤當在「平」字，《燕世家》則改「公子」為「太子」，益滋混亂。《戰國策》鮑彪、吳師道校注本更據《燕世家》之文改「公子」為「太子」，誤。雷學淇《竹書紀年義證》卷四云：「《燕策》立太子平句，本是立公子職之誤，《燕世家》又承其訛也。」是。近世出土燕國兵器，有「郾燕王職」，器多出燕下都，亦曾出於山東之益都、臨朐，此「郾王職」即公子職，亦即燕昭王，兵器之出於山東，當為伐齊時所遺留。一一《紀年》曰：周隱王二年，齊地暴長，長丈餘，高一尺。《太平御覽》卷八八咎徵部案：干寶《搜神記》卷六：「周隱王二年四月，齊地暴長，長丈餘，高一尺五寸。」當本《紀年》。今本《紀年》以隱王為赧王，注云：「《史記》作赧王，名延，蓋赧、隱聲相近。」《搜神記》卷六所記，多錄自他書，按時間先後為次，見於《紀年》者凡五條，屬宣王、惠王、隱王、哀王、烈王。隱王次於惠王之後，哀王之前，當非赧王。東周諸王多異稱，《世本》、《史記》、《漢書古今人表》、《帝王世紀》所記往往不同，此隱王當為惠、哀之間某王之異稱，今已不詳。以隱王為赧王，蓋始於今本《紀年》，所據當亦為《御覽》。《御覽》此條所引凡二事，第一事為「梁惠成王七年，地忽長十丈有餘，高尺半」，第二事即此。輯今本《紀年》者繫第一事於周顯王五年，《史記六國年表》魏惠成王七年當周顯王五年，為輯者所據。至第二事，輯者之意以為《御覽》既列於惠成王七年之後，則隱王自當為顯王以次之周王。顯王之次為慎靚王，與隱王不似；慎靚王之次為赧王，赧、隱聲近，遂以隱王為赧王。輯者亦非有意作偽，觀注自明。案《御覽》引《紀年》一條兩事者，非有先後之別，如卷九六八所引兩事，第一事在晉昭公六年，第二事在周幽王十年，與此條同。昔之治《紀年》者習於今本之說，皆以隱王即赧王，疑非。《存真》、《輯校》列於今王六年。蓋據今本《紀年》以隱王即赧王，現從舊說，姑繫於此。一一一徐廣曰：《紀年》於此亦說楚景翠圍雍氏。韓宣王卒。秦助韓共敗楚屈丐。又云：齊、宋圍棗。《史記韓世家》集解案：《存真》、《輯校》列於今王七年。韓宣王二十一年卒，當魏襄王六年，應繫於此。雷學淇《竹書紀年義證》卷四云：「《戰國策楚策》曰：『齊、秦約攻楚，楚令景翠以八城賂齊。』《秦策》：『周君謂景翠曰：公爵為執珪，官為柱國。』蓋翠亦楚之顯者也。」《存真》云：「《六國表》：『韓宣惠王二十一年，秦助我攻楚，圍景痤。』痤，即翠也。」《史記越世家》作景翠。《存真》又云：「案《楚世家》：『張儀誑楚，楚攻秦，與秦戰丹陽。秦大敗我軍，斬甲士八萬，虜我大將軍屈楚懷王十七年。』《韓世家》：『與秦共攻楚，敗楚將屈，斬首八萬於丹陽宣惠王廿一年。』然則《紀年》當云韓助秦，今云秦助韓，傳鈔訛也。」屈即屈丐。據《秦本記》，是役以秦為主，不記韓事，《存真》說是。一九七三年，湖南長沙所出帛書《戰國縱橫家書蘇秦謂陳軫章》：「齊、宋攻魏，楚回圍翁雍是氏，秦敗屈，胃謂陳軫曰：今者秦立于門，客有言曰：魏王胃謂韓倗、張義儀：煮棗將榆渝，齊兵有又進，子來救寡人可也，不救寡人，寡人弗能枝支也。」此章亦見《史記田敬仲完世家》。「齊宋攻魏」，《世家》無「齊宋」二字，「煮棗將榆」作「煮棗將拔」，說陳軫者為蘇代而非蘇秦。所記是役與《紀年》合。一一二王劭案：《紀年》云：齊宣王八年，殺王后。《史記田敬仲完世家》索隱案：《存真》、《輯校》列於今王七年。《史記田敬仲完世家》：「威王三十三年，殺其大夫牟辛。」索隱：「徐廣曰：『一作夫人。』案《年表》亦作夫人。王劭案：《紀年》云：『齊桓公十一年，殺其君母；宣王八年，殺王后。』然則『夫人』之字，或如《紀年》之說。」今本《六國年表》作「大夫」，已為後人所改。陳逢衡《竹書紀年集證》卷五云：「據《世家》，桓公稱公，威王稱王，則王后似謂宣王之母、威王之妃矣。」一一三《竹書紀年》曰：襄王七年，韓明率師伐襄丘。《水經濟水注》一一四《竹書紀年》：魏襄王七年，秦王來見於蒲關。四月，越王使公師隅來獻乘舟，始罔及舟三百，箭五百萬，犀角象齒焉。《水經河水注》案：雷學淇《竹書紀年義證》卷四云：「秦王即秦惠文王也。蒲版，舜舊都，其北有長版，為邑之險要，故曰蒲版。魏既獻河西之地於秦，因險設關以備秦寇，故曰蒲版關，此魏之界上關也。後其地入秦，改曰臨晉關。《秦本紀》曰：『惠王後元十二年，王與梁王會臨晉。』《魏世家》亦云：『六年，與秦會臨晉。』蓋會在此年孟春，《史記》誤以為前年。」一一五《紀年》云：褚里疾圍蒲，不克，而秦惠王薨。《史記樗里子列傳》索隱又按《紀年》，則謂之褚里疾也。《史記樗里子列傳》索隱案：《存真》、《輯校》列於今王八年。《史記樗里子列傳》：「昭王元年，樗里子將伐蒲。」索隱：「按《紀年》云：褚里疾圍蒲，不克，而秦惠王薨，事與此合。」梁玉繩《史記志疑》卷二九云：「或謂惠王是武王之誤，則事又在武四年，非昭元年矣。」《訂補》云：「考秦惠王後為武王，武王後為昭王。若此信是惠王，則與《史記》不同，索隱不當云：『事與此合。』故此『惠王』疑是『武王』之誤。如此，據《六國表》紀年推算，事當繫在今王十二年，與秦圍皮氏役亦相合。」蒲為衛邑，《史記六國年表》周赧王四年所記有魏「圍衛」，又秦惠王死，是此年秦、魏均圍攻衛國。《戰國策衛策》：「秦攻衛之蒲，胡衍謂樗里疾曰：『公之伐蒲，以為秦乎？以為魏乎？為魏則善，為秦則不賴矣。衛所以為衛者，以有蒲也。今蒲入於秦，詩銘案：原作「魏」，據《史記樗里子列傳》索隱改。衛必折而入於魏又案：「而入」據索隱引補。』」策文所記正謂衛處於秦、魏圍攻之下，秦圍攻蒲急，衛必降魏。魏得衛則強，即所謂「為魏則善，為秦則不賴」，樗里疾因解蒲圍去。據《紀年》、《國策》、《六國年表》，秦、魏圍衛，秦解蒲圍，以及秦惠王死，均在同年，是《紀年》之文不誤，而誤在「事與此合」之「合」字，疑「合」為「異」字之誤。胡衍之說樗里疾，《樗里子傳》亦繫於秦昭王元年，蓋誤圍蒲與圍皮氏在同一年。秦圍皮氏，《紀年》在秦昭王元年，與《史記》合，詳後。雷學淇《竹書紀年義證》卷四云：「褚里疾，秦孝公子，惠公弟。褚里地名，疾名也。《史記》作『樗里』、『里』。疾居褚里，故曰『褚里疾』。後為庶長，曰『庶長疾』；受封于嚴，曰『嚴君疾』。」一一六《紀年》云：八年，翟章伐衛。《史記魏世家》索隱案：《戰國策趙策四》：「翟章從梁來，甚善趙王。趙王三延之以相，翟章辭不受。」是翟章本魏將，後入趙。一一七《竹書紀年》：魏襄王九年，洛入成周，山水大出。《水經洛水注》一一八《紀年》云：張儀梁安僖王九年五月卒。《史記張儀列傳》索隱案：汲古閣單索隱本作「安僖王」，宋黃善夫本、清殿本作「哀王」，宋耿秉本、明游明本作「令王」。索隱引《紀年》當作「安僖王」，所據為束皙本。後人以束皙所云《紀年》終於魏安僖王之說不可信從，因改為「哀王」或「今王」。「令王」為「今王」之訛，今本《穆天子傳》荀勖序錄亦誤「今王」為「令王」，「今」之為「令」形近而誤。現從《存真》、《輯校》列於今王九年。《存真》、《輯校》皆引《史記韓世家》索隱，為「集解」之誤。集解引徐廣曰：「《周本紀》赧王八年之後云：楚圍雍氏。此當韓襄王十二年、魏哀王十九年，《紀年》於此亦說楚入雍氏，楚人敗，然爾時張儀已死十年矣。」郝懿行《竹書紀年校正》卷一四以「張儀已死十年」為《紀年》文，《存真》、《輯校》同。然細繹集解所引，《紀年》文當止於「楚人敗」，此後為徐廣之語。《史記六國年表》：魏哀王十年，張儀死，《秦本紀》及本傳同。魏哀王十年迄十九年，正當十年，徐廣所據當為《史記》。古人記年，非如今人之實算，如據《紀年》則當為十一年。《校正》、《存真》、《輯校》疑誤。一一九《竹書紀年》：襄王十年，楚庶章率師來會我，次于襄丘。《水經濟水注》案：永樂大典本、朱謀本作「十年」，趙一清、戴震校本改為「九年」。戴校云：「案近刻訛作十年。」《存真》、《輯校》列於九年，所據為戴校本。一二《竹書紀年》曰：魏襄王十年十月，大霖雨，疾風，河水溢酸棗郛。《水經濟水注》一二一《竹書紀年》：魏襄王十二年，秦公孫爰率師伐我，圍皮氏，翟章率師救皮氏圍。疾西風。《水經汾水注》案：《存真》云：「疾蓋人名，西風地名。《魏策》：秦、楚攻圍皮氏，楚背秦而與魏，樗里疾怒，欲與魏攻楚。」其意蓋以「疾」即樗里疾。陳逢衡《竹書紀年集證》卷五以「公孫爰」為樗里疾。陳夢家《六國紀年表考證》亦云：「《紀年》或稱之褚里疾，或稱之為公孫爰，爰假作緩疾之緩，與疾名字相應。」《燕京學報》第三七期頁一九四果如此說，則本條「救皮氏圍」之「圍」字當屬下讀，作「圍疾西風」。《訂補》云：「按此文『公孫爰帥師』，明非樗里疾為將，則『疾』不當指樗里子也。且上文無褚里疾名，此言疾，於文例亦不合。西風地名，亦未見他證。疑此文當讀『翟章救皮氏圍。句。疾西風。句。』疾西風是記天異，與上『大霖雨，疾風』文相類，可證。本與救皮氏事不相涉，魏史記異在同年遂併書於下，《水經注》引或誤及之。」《訂補》之說較長，從其標點。魏襄王十二年當秦昭王元年。一九七五年，湖北雲夢睡虎地十一號秦墓所出秦簡《大事記》繫「攻皮氏」於昭王二年。意此役或延續二年，次年魏「城皮氏」見後，即此，非如《史記六國年表》魏哀王十三年表當秦昭王元年所記「秦擊皮氏，未拔而解」，僅在一年之內。一二二《竹書紀年》：魏襄王十三年，城皮氏。《水經汾水注》一二三《紀年》云：秦內亂，殺其太后及公子雍、公子壯。《史記穰侯列傳》索隱案：《史記秦本紀》：「昭王二年庶長壯與大臣諸公子為逆，皆誅，及惠文后皆不得良死。」詩銘案：「諸」下原有「侯」字，據日本藏古鈔本刪。《存真》、《輯校》據此列於今王十四年，應為十三年。一二四《竹書紀年》曰：楚吾得帥師及秦伐鄭，圍綸氏。《水經伊水注》《竹書紀年》云：楚及秦伐鄭綸氏。《後漢書黃瓊傳》注《竹書紀年》云：楚及秦伐鄭，圍綸氏。《太平寰宇記》卷四西京潁陽縣案：《存真》、《輯校》、《訂補》所引《路史後紀》卷一三注及《國名紀》丁注，見本書附錄。《存真》列於今王十五年，云：「元文未引何年，雷氏本移此。」雷氏本指雷學淇《考訂竹書紀年》。《輯校》附於「無年世可繫者」。今姑從《存真》繫此。《訂補》云：「《黃瓊傳》作『楚及秦伐鄭』。」案《黃瓊傳》：「瓊至綸氏，稱疾不進。」李賢注因引《竹書紀年》「楚及秦伐鄭綸氏」以釋「綸氏」二字。如以此屬下讀為「綸氏今洛州故嵩陽縣城也」，則注引《紀年》失指，亦與他書所引《紀年》不合，疑筆誤。《伊水注》，《訂補》誤為《潁水注》，《存真》、《輯校》不誤。雷學淇《竹書紀年義證》卷四亦列於今王十五年，與「翟章救鄭」見下條合為一條，云：「《戰國策周策》曰：『楚師在山南，吾得將為楚王屬怨於周。』《趙策》曰：『秦有楚而伐韓，有韓而伐楚，此天下之所明見也。』又曰：『秦攻楚，休而復之，已五年矣，攘地千里，今謂楚王苟來，舉玉趾而見寡人，必與楚為兄弟之國，必為楚攻韓、梁，反楚故地。』又曰：『秦、楚為一，東面而攻韓。』《楚世家》曰：『懷王二十年，合齊而善韓。二十四年，倍齊而合秦。秦昭王初立，乃厚賂於楚，楚往迎婦。二十五年，懷王入與秦昭王盟約於黃棘，秦復與楚上庸。』據策記諸說與《紀年》皆符，蓋此時秦楚復合，故同往伐韓也。」吾得楚將，《存真》云：「案《渚宮舊事》：『張何謂吾得曰：何能令公貴於三柱國，請為公說王曰：吾得出於晉國，好廉而善劍，不如使其掌客。遂言於懷王，王從之。』是吾得為懷王時人也。」一二五《汲郡古文》曰：翟章救鄭，次于南屈。《水經河水注》臣瓚曰：《汲郡古文》：翟章救鄭，次于南屈。《漢書地理志》注《汲冢古文》：翟章救鄭，次于南屈。《太平寰宇記》卷四八慈州案：《訂補》所引《路史國名紀》戊，見本書附錄。《存真》列於今王十五年，云：「元文未引何年，今從雷氏本。」指雷學淇《考定竹書紀年》。《輯校》附於「無年世可繫者」。今姑從《存真》繫此。一二六《紀年》作晉陽、封谷。《史記魏世家》索隱案：《史記魏世家》：「哀王十六年，秦拔我蒲阪、陽晉、封陵。」索隱：「《紀年》作晉陽、封谷。」《存真》作：「十六年，秦拔我蒲阪、晉陽、封谷。」《輯校》同，唯於「晉陽」前所錄《魏世家》文加號。一二七《竹書紀年》云：魏襄王十七年，邯鄲命吏大夫奴遷於九原，又命將軍、大夫、適子、戍吏皆貉服。《水經河水注》一二八徐廣曰：《紀年》云：魏救山，塞集胥口。《史記蘇秦列傳》集解按《紀年》作胥。《史記蘇秦列傳》索隱案：《史記蘇秦列傳》：「決宿胥之口。」集解：「徐廣曰：《紀年》云：『魏救山，塞集胥口。』」索隱：「按《紀年》作『胥』。」《史記》作「宿胥」，《紀年》作「集胥」，其異不在「胥」字。疑索隱所引「胥」，本作「集胥」。《存真》列於今王十七年，云：「未詳何年事。」《輯校》附於「無年世可繫者」。趙紹祖《校補竹書紀年》卷二隱王元年「燕子之殺公子平」條云：「按《戰國策燕策》蘇代說燕王決宿胥之口下，鮑彪引徐廣注曰：『《紀年》魏救中山，塞集胥口。』不知何年，附識於此。」洪頤烜《校正竹書紀年》卷下亦據鮑彪所引，附於周顯王三十一年下。雷學淇《考訂竹書紀年》卷六則繫於梁惠成王十二年。眾說紛紜，莫衷一是。現姑從《存真》列此。《史記》諸本皆作「魏救山」，無作「中山」者，且中山在河北，而宿胥在河南，相去遼遠，無由塞集胥之口以救中山。鮑彪所據亦為徐廣注，非有他本，「中」字當係臆補。吳師道知此非是，其引徐廣注又改「救」為「敖」，刪「魏」字，作「敖山塞集胥口」，亦不詞。陳逢衡《竹書紀年集證》卷五云：「今當從作敖山為是，第上文必有一二闕字，今不可考。」亦非是。此條當有訛脫。一二九《竹書紀年》：魏襄王十九年，薛侯來，會王于釜丘。《水經濟水注》一三徐廣曰：《紀年》於此亦說楚入雍氏，楚人敗。《史記韓世家》集解案：《史記韓世家》：「於是楚解雍氏圍。」集解：「徐廣曰：《周本紀》赧王八年之後云：楚圍雍氏。此當在韓襄王十二年、魏哀王十九年。《紀年》於此亦說楚入雍氏，楚人敗。」又《甘茂列傳》：「楚懷王怨前秦敗楚於丹陽，而韓不救，乃以兵圍韓雍氏。韓使公仲侈告急於秦，秦昭王新立，太后楚人，不肯救。」索隱：「按秦惠王二十六年，楚圍雍氏，至昭王七年，又圍雍氏，韓求救於秦，是再圍也。劉氏云：此是前圍雍氏，當赧王之三年。《戰國策》及《紀年》與此並不同。」索隱引《戰國策》、《紀年》及本傳以證劉伯莊《史記音義》之非。所稱《紀年》當即集解引文，事在魏襄王十九年，即所謂「又圍雍氏」。《甘茂列傳》：「秦乃下師於殽，以救韓，楚兵去。」與《紀年》合。《存真》、《輯校》皆列於今王十九年。一三一其《紀年篇》下至魏哀王之二十年。哀王二十三年乃卒，故特不稱諡，謂之今王。《春秋經傳集解後序》按《汲冢紀年》終于哀王二十年。《史記魏世家》索隱附一無年世可繫者一《竹書紀年》帝王之沒皆曰「陟」《韓昌黎集黃陵廟碑》案：《存真》、《輯校》列於五帝部分「昌意降居若水」條後。《輯校》云：「此昌黎隱括本書之語，非原文。」《訂補》云：「案此條似不應列於此。」「沒」，《存真》、《輯校》皆作「崩」。今本《紀年》注作「崩」，雷學淇《考訂竹書紀年》卷一云：「韓昌黎《黃陵廟碑》引注文首句『崩』作『沒』。」《存真》、《輯校》或據今本改。《訂補》所引《路史發揮》卷五，見本書附錄。二獲君曰「止」，誅臣曰「刺」，殺其大夫曰「殺」其事並出《竹書紀年》。《史通惑經》案：《訂補》云：「案此乃劉知幾隱括本書之語，非原文。」補於「無年世可繫者」。三執我行人其事並出《竹書紀年》。《史通惑經》案：《輯校》附於「無年世可繫者」。《春秋昭公二十三年》：「晉人執我行人叔孫婼。」雷學淇《考訂竹書紀年》卷五據此列於晉頃公七年，作「執魯行人叔孫婼」。原《史通》之意，以為《紀年》書法多與《春秋》同，不必實指某事。此「執我行人」之「我」應為晉而非魯，雷氏之說非是。四王恢，一，魏思成王時。《紀年》。《古今同姓名錄》卷上案：《訂補》云：「案『思』乃『惠』之誤。」雷學淇《竹書紀年義證》附錄已收，《訂補》補於「無年世可繫者」。《古今同姓名錄》二卷，梁元帝蕭繹撰。此為元人葉森所增補，然所綴入者皆為標注，不相淆雜，原書尚可考見。見《四庫全書總目提要》子部類書類。五王莽，一，魏惠王時人。《紀年》。《古今同姓名錄》卷上案：雷學淇《竹書紀年義證》附錄已收，與上條合為一條，云：「二人姓系未詳，事亦失考，《古今同姓名錄》引，云梁惠成王時人也。」《訂補》補於「無年世可繫者」。以上五條皆為唐代以前著述所引《紀年》，應可信從，唯或為隱括之詞，或屬簡略過甚，即強為編次，亦無年可繫，因附於此。附二《存真》、《輯校》、《訂補》等所引《紀年》存疑一劉子元玄又引《竹書》云：舜篡堯位，立丹朱城，俄又奪之。《蘇氏演義》卷上案：《演義》云：「今濮州有偃朱城，一云丹朱城，學者又云：舜偃塞丹朱之所，遂謂之偃朱城，誤也。劉子元玄又引《竹書》云：舜篡堯位，立丹朱城，俄又奪之，皆非也。」陳逢衡《竹書紀年集證》卷五以所引《竹書》為《瑣語》文。《存真》、《輯校》未收，《訂補》以為《紀年》，補於五帝部分。案所謂「劉子元」云云，出《史通疑古》。《疑古》云：「據《山海經》，謂放勳之子為帝丹朱，而列君於帝者，得非舜雖廢堯，仍立堯子，俄又奪其帝者乎？」此乃劉知幾據《山海經》推論之語，蘇氏誤記，以為係所引《竹書》，誤。此條似不當補。二《汲冢竹書》乃云：堯禪位後，為舜王之。舜禪位後，為禹王之。《蘇氏演義》卷上案：《演義》云：「堯禪位於舜，舜復禪位於禹，史稱其盛德。《汲冢竹書》乃云：堯禪位後，為舜王之，而相州湯陰縣遂有堯城。舜禪位後，為禹王之，任昉云：朝歌有獄基，為禹置虞舜之宮。劉子元引《竹書》以為摭實，非也。」陳逢衡《竹書紀年集證》卷五、《存真》卷上「后稷放帝朱於丹水」條案語，皆以為《瑣語》文。《輯校》未收，《訂補》以為《紀年》，補於五帝部分。案《演義》之文甚明，所謂《汲冢竹書》蓋引自劉知幾《史通疑古》，加以隱括。《疑古》云：「案《汲冢瑣語》云：舜放堯於平陽，而書云某地有城，以『囚堯』為號，識者憑斯異說，頗以禪授為疑。然則觀此二書，已足為證者矣。」即所謂「劉子元引《竹書》以為摭實」。《藝海珠塵》本謂《演義》之「王之」有脫誤。案「王」疑為「放」字之誤，即《疑古》所云之「舜放堯於平陽」。《疑古》又以《虞書舜典》：「舜五十載，陟方乃死。」是舜為禹所放，不得其死，亦即《演義》所云：「舜禪位後，為禹王之。」劉知幾此條未引《竹書》，不得云「引《竹書》以為摭實」，蓋出蘇氏誤記。此條似不當補。三后桀之亂，畎夷入居豳、岐之間。《後漢書西羌傳》案：《存真》據此於后桀下列「畎夷入居豳、岐之間」。《輯校》加號，示非《紀年》原文，并云：「案《西羌傳》三代事多本《汲冢紀年》，而語有增損。」李賢注未云此出《紀年》，蓋《輯校》揣擬之辭。今本《紀年》于桀三年繫「畎夷入於岐以叛」。林春溥《竹書紀年補證》卷一即據《西羌傳》此文為證，王國維《今本竹書紀年疏證》卷上同。《存真》、《輯校》所據似即今本。四《紀年》曰：十一年。《通志》卷三《三王紀》案：《三王紀》：「太丁在位三年，崩。」注：「《紀年》曰：十一年。」林春溥《竹書紀年補證》卷二云：「《通志》三又引《紀年》曰：『太丁十一年』，異。」今本作「十三年陟」。《訂補》據此補為「大丁十一年陟」。案：《通鑑外紀》卷二：「太丁崩。」注云：「在位三年。《紀年》曰『太丁十一年，周伐翳徒戎』，與《帝王本紀》不同。」劉氏之意蓋以《帝王世紀》作太丁在位三年，而《紀年》尚記其十一年伐翳徒戎事，與之異。鄭樵誤讀《外紀》之文，遂以《紀年》作太丁十一年死，此似不應補。五《竹書紀年》曰：紂六祀，周文王初禴于畢。《通鑑前編》卷五案：《存真》、《輯校》皆入輯。《輯校》云：「《唐書歷志》：『紂六祀，周文王初禴于畢。』雖不著所出，當本《紀年》。」《通鑑前編》作者金履祥已不及見《紀年》原本。今本《紀年》於帝辛六年繫「西伯初禴于畢」。王國維《今本竹書紀年疏證》卷上亦舉《歷志》。林春溥《竹書紀年補證》卷二則引《易未濟》「西鄰之禴祭」為證。參見商紀「畢西于豐三十里」條。六臣瓚曰：周自穆王以下都于西鄭。《漢書地理志》注案：《存真》、《輯校》皆據此注於穆王元年列「穆王以下都于西鄭」。《輯校》云：「『臣瓚曰』云云，不言出何書。然其下所云『鄭桓公滅鄶居鄭』事，皆出《紀年》，則此亦宜然。」今本《紀年》附於注中，洪頤烜《校正竹書紀年》卷下、郝懿行《竹書紀年校正》卷一、林春溥《竹書紀年補證》卷三俱引瓚注為證，洪頤烜云：「瓚同校《汲冢古文》，正據此條為說。」此似為《紀年》之文，以乏確據，附此。七《史記》曰：周孝王七年，厲王生，冬大雹，牛馬死，江漢俱動。《太平御覽》卷八七八咎徵部案：《存真》、《輯校》入輯。《輯校》云：「案《史記》無此事，殆《紀年》文也。」《存真》、《輯校》「大」下有「雨」字，「動」作「凍」。《輯校》又刪「厲王生」三字，《訂補》云：「朱氏蓋誤從今本《紀年》，王氏刪去，是也。」案影宋本、鮑刻本《御覽》皆有此三字，《訂補》之說非是。《存真》又注云「《通鑑外紀》」。《外紀》卷三云：「孝王七年，大雹，牛馬死，江漢俱凍。」不明著何書，以為《紀年》，亦非是。案《御覽》引《史記》而不見於《太史公書》者頗多，《存真》、《輯校》凡采錄九條。其標准為與古本《紀年》近似，或見於今本者。然《御覽》卷八七六連續引此《史記》者三條，一在晉莊伯八年，一在晉幽公十二年以上皆見《存真》、《輯校》，一在秦二世時，三條皆記「無雲而雷」，顯為一書。《紀年》戰國時魏史，安能記秦二世時事，此《史記》自不得為《紀年》。陳夢家云：「此《史記》似作於《紀年》出土以後，間錄《紀年》的記事於其天時異象之中。故不能因此《史記》曾應用《紀年》材料，即視作《紀年》。」《六國紀年表》，《燕京學報》第三四期頁一八五此亦非是。考《漢書五行志》所錄劉向《洪範五行傳》，即曾引此《史記》，上引秦二世一條亦見該書，自不能謂此《史記》「作於《紀年》出土以後」。此《史記》自《史記》，《紀年》自《紀年》，其間固毫無淵源可尋。其書蓋作於西漢早期，雜記災異，正其時流行之天人感應說的反映。詳詩銘所作《漢書五行志所引史記考》。八厲王無道，淮夷入寇，王命虢仲征之，不克。《後漢書東夷傳》案：《輯校》據此列於周厲王下，云：「案此條章懷太子注不云出《紀年》，然范史四裔傳三代事皆用《史記》及《紀年》修之。此條不見《史記》，當出《紀年》也。」今本《紀年》厲王三年有「淮夷侵洛，王命虢公長父伐之，不克」。王國維《今本竹書紀年疏證》卷下亦據此為說。《存真》未收，《訂補》云：「終屬揣測之詞，不能確定其必為《紀年》文。」是。九《史記》又曰：共和十四年，大旱，火焚其屋。伯和篡位立，故有大旱。其年，周厲王奔彘而死，立宣王。《太平御覽》卷八七九咎徵部案：《存真》、《輯校》入輯。《輯校》云：「《史記》無此文，當出《紀年》。」《存真》、《輯校》「故有大旱」作「秋又大旱」，蓋據鮑刻，此從影宋本。《存真》、《輯校》刪「奔彘而」三字，《存真》又刪「伯和篡位立」五字。《訂補》云：「疑《御覽》與《路史》注所引之《史記》或為《世紀》，聲近致誤，恐非《紀年》。」案《帝王世紀》記此事作「共伯和干王位」《史記三代世表》索隱引，與此異，《訂補》之說非是。一《汲冢紀年書》曰：懿王元年，天再啟。殤帝升平二年，天一夕再啟於鄭，又有天裂，見其流水人馬。《開元占經》卷三案：「懿王元年」條已見周紀。「殤帝升平二年」條，《存真》、《輯校》未收，《訂補》補於晉殤叔二年，云：「《開元占經》三引《汲冢紀年》，作『殤帝升平二年』。按《紀年》書至魏哀王止，不當有殤帝及升平年號。《占經》此文在『懿王元年，天再啟』下，同為一條，詳上下文詞相似，亦非他書羼入之語。但升平是晉穆帝年號，殤帝僅有後漢一君，年號為延平，延平祇一年，兩不相涉，此必有誤。疑『殤帝升平』原為『殤叔』二字。草書叔字與升字相似，『叔』遂誤為『升』。後人見『殤升』二字不文，因下『二年』語，以為脫去帝號與年號字，乃於殤下妄增帝字，升下增平字為年號，不知與《紀年》相悖也。今辨於此，並補輯之。」所辨似嫌迂曲。雷學淇《考訂竹書紀年》卷四亦引及此條，「殤帝」作「穆帝」，「再啟于鄭」作「再旦于鄭」，不知是否有別本《占經》為據，抑屬逕改，云「近本詩銘案：指今本《紀年》。及《太平御覽》二、《事類賦》注一引紀俱作『天再旦于鄭』」，下即引《占經》云云，以為「據此是天再旦于鄭乃晉穆帝時事，非懿王時事也」。則《考訂》以此非《紀年》文甚明。案據《御覽》、《事類賦》注所引，《占經》原文似為「懿王元年，天再旦于鄭。穆帝升平二年，天一夕再啟，又有天裂，見其流水人馬」。《考訂》所引「穆帝」如無版本依據，「穆」、「殤」形近，亦易致訛。一一臣瓚曰：四年而滅虢。《漢書地理志》注案：《存真》、《輯校》未收。《訂補》據此補為「晉文侯十四年，鄭滅虢」，云：「《漢書地理志》臣瓚注：『鄭桓公寄帑與賄於虢、會之間。幽王既敗，二年而滅會，四年而滅虢。』本書文侯二年伐鄶條下，王氏引之以為與《水經洧水注》語略同，亦本《紀年》。案《洧水注》伐鄶在晉文侯二年，與臣瓚說異。滅虢後於滅鄶二年，依上例推之，則為文侯四年，然瓚注明言幽王既敗之後，似不應移前。或伐鄶在文侯二年，而未滅之，滅鄶在幽王敗後二年歟？今姑次此事於幽王敗後四年。今本《紀年》作『平王四年，鄭人滅虢』。年次相同。」案滅鄶事當在晉文侯十二年，《洧水注》所引脫一「十」字，見晉紀。《訂補》繫此條於文侯十四年，是。此似出《紀年》，以乏確據，附此。一二《史記》又曰：晉莊伯元年，不雨雪。《太平御覽》卷八七九咎徵部案：《存真》、《輯校》入輯。《輯校》云：「案《史記》無此語，又不以莊伯紀元，當出《紀年》也。」非是。一三《史記》又曰：晉莊伯二年，翟人俄伐翼，至于晉郊。《太平御覽》卷八七九咎徵部案：《存真》、《輯校》入輯。《存真》刪「俄」字。一四《史記》曰：晉莊伯八年，無雲而雷。十月，莊伯以曲沃叛。《太平御覽》卷八七六咎徵部案：《存真》、《輯校》作「十月」，蓋據鮑刻本，影宋本作「十年」。此仍從鮑刻，參見晉紀「莊伯以曲沃叛」條。《訂補》云：「案《御覽》引《史記》同條下，又有『幽公十八年，晉夫人秦嬴賊君于高寢』，與《史記晉世家》索隱所引《紀年》文合，而與《晉世家》：『十八年，幽公淫婦人，夜竊出邑中，盜殺幽公』不同。以此推之，則均為《紀年》之訛，似屬可信。」疑非是。一五《史記》曰：晉惠公二年，雨金，至六年，秦穆公涉河伐晉。《太平御覽》卷八七七咎徵部案：《存真》、《輯校》析為二條，分列惠公二年及六年，刪「至」字。此《史記》所述皆屬天人感應之迷信，故《御覽》入咎徵部，前者為咎，後者為徵，似不容割截為二條。一六按《紀年》：成侯名載。《史記燕世家》索隱案：此條已見晉紀，為說明問題，重引。《輯校》于晉敬公十二年下列有「燕成公十六年卒，燕文公立」。注：「《史記晉世家》索隱。」《訂補》云：「案《晉世家》索隱無此文。《燕世家》云：『成公十六年卒，湣公立。』索隱：『《紀年》：成侯名載。』未言及在位年數。此當是以《紀年》與《史記》相同而推定之。《晉世家》當是《燕世家》之誤。《史記》湣公，《紀年》作文公，亦見索隱。」《存真》無此條。雷學淇《考訂竹書紀年》卷五亦列有「晉敬公十二年，燕成侯載卒，次文公立」。當為《輯校》所據。以諸書所引《紀年》無明文，存疑。一七《史記》又曰：幽公十二年，無雲而雷，至十八年，晉夫人秦嬴賊君于高寢。《太平御覽》卷八七六咎徵部案：《存真》、《輯校》析為二條，刪「至」字，後條引《史記晉世家》索隱。一八《史記》曰：晉烈公二十三年，國大風，晝昏，自旦至中。明年，太子喜出奔也。《太平御覽》卷八七九咎徵部案：《輯校》作「二十二年」，不知何據，影宋本、鮑刻本皆作「二十三年」，林春溥《竹書紀年補證》卷四所引《御覽》亦作「二十三年」。《訂補》未指出，並改《補證》所引為「二十二年」。《存真》列於十二年，云：「《太平御覽》八百七十九引《史記》以為晉烈公二十二年，誤衍一『二』字耳。」亦不詳所據。一九《史記》曰：梁惠成王八年，雨黍於齊。《太平御覽》卷八七七咎徵部案：《輯校》云：「《太平御覽》八百四十二引『惠成王八年雨黍』七字。又八百七十七引全文，作『《史記》』。」二按《紀年》云：十八年，趙又敗魏桂陵。《史記魏世家》索隱案：《存真》、《輯校》繫於魏惠成王十八年。《存真》作「邯鄲之師敗我師于桂陵」，蓋據今本。《輯校》作「趙敗魏桂陵」。《史記魏世家》索隱云：「按《紀年》：二十八年，與齊田戰于馬陵。又上二年，魏敗韓馬陵；十八年，趙又敗魏桂陵。桂陵與馬陵異處。」《存真》、《輯校》據此，列此條於十八年，又以「又上二年」為二十八年之上二年，即二十六年，列「敗韓馬陵」。《存真》列於十八年，係筆誤。其實所謂「又上二年」之「上」指《史記魏世家》，非指《紀年》，司馬貞引之以釋「桂陵與馬陵異處」。《魏世家》云：「二年，魏敗韓于馬陵。」索隱之「又上二年，魏敗韓馬陵」，即指此，文字亦同。陳逢衡《竹書紀年集證》卷四六云：「夫所謂『又上二年』者，蓋指惠成王之二年而言，非謂在戰馬陵上二年也，輯《紀年》者似誤會此語。」是，然仍以此為《紀年》文則非。《魏世家》又云：「十八年，拔邯鄲，趙請救于齊，齊使田忌、孫臏救趙，敗魏桂陵。」索隱所謂「十八年，趙敗魏桂陵」，亦即指此。其間似有脫文，因敗魏桂陵者是齊非趙，「趙敗魏桂陵」與《魏世家》末五字同，「趙」為前句最後一字，不能屬下。此二條非《紀年》文，附列於此。二一按《紀年》云又上二年，魏敗韓馬陵。《史記魏世家》索隱案：《輯校》繫於魏惠成王二十六年，作「敗韓馬陵」。《存真》在十八年，作「敗韓於馬陵」，「十八年」顯係涉後條「十八年」筆誤。參上條。二二陰司馬敗燕公子翌于武垣。《元豐九域志》案：《訂補》云：「此條今所見聚珍版叢書本、馮集梧校刻本《九域志》皆無之，故王氏不錄。但孫之騄、洪頤烜、郝懿行、陳逢衡、雷學淇、朱右曾等皆引之，當有所據。考《四庫提要》史部地理類存目有《新定九域志》十卷，云：『與宋王存等所撰《元豐九域志》文並相同，惟府、州、軍、監、縣下多出古蹟一門。』疑即此書。其書罕見，姑存錄待證。」二三梁四公子，一人姓名杰，天齊人，昭明太子曰：杰出《竹書紀年》。《文昌雜錄》卷六案：雷學淇《竹書紀年義證》附錄見收，《訂補》據以補入「無年世可繫者」。所謂「梁四公子」見《太平廣記》卷八「梁四公」條所引《梁四公記》。《直齋書錄解題》卷七傳記類著錄有「《梁四公記》一卷」，云：「唐張說撰。按《館閣書目》稱梁載言纂。《唐志》作盧詵，注云一作梁載言。《邯鄲書目》云：『載言得之臨淄田通』，又云：『別本題張說，或為盧詵。』今按此書卷末所云田通事蹟，信然，而首題張說，不可曉也。其所記多誕妄，而四公名姓尤怪異無稽，不足深辨。載言，上元二年進士也。」《文苑英華》卷七三七顧況《戴氏廣異記序》亦作張說撰。《廣記》、《御覽》所引《梁四公記》皆無此語。此所謂「梁」為南朝之蕭梁，非戰國之「梁」魏，《梁四公記》亦唐代傳奇文，不足為據，以《訂補》入輯，姑附此。二四《竹書》有宋景公。《廣川書跋》卷三案：《訂補》補於「無年世可繫者」。宋黃伯思《東觀餘論》卷上《周宋公鼎說》引《汲冢師春書》云：「宋之世次曰景公者，昭公子。」《書跋》作者董逌與黃伯思俱北宋末人，是此《竹書》乃北宋時所傳之《師春書》。二五案《紀年》：梁惠王乃是齊湣王為東帝，秦昭王為西帝時。《史記田敬仲完世家》索隱案：《史記田敬仲完世家》：「明年，復會甄，魏惠王卒。」索隱即引《紀年》云云。據此，索隱此文「梁惠王」下當脫一「卒」字。《紀年》迄於今王二十年，據《史記六國年表》，齊、秦為東西帝，尚在其後十一年，時惠王已死三十七年。案束皙以今王為安釐王，王隱《晉書》以下皆引之，然不得其詳，疑此為束皙隨疑分釋之語，今附於此。《存真》、《輯校》、《訂補》未收。二六王劭按：《本紀》、《年表》及此傳，三處記秦伐國並不同，又與《紀年》不合，《史記樗里子列傳》索隱案：《史記樗里子列傳》：「秦惠王八年，爵樗里子右更，使將而伐曲沃，盡出其人取其城，地入秦。」索隱：「按《年表》云：『十一年，拔魏曲沃，歸其人。』又《秦本紀》：『惠文王後元八年，五國共圍，秦使庶長疾與戰脩魚，斬首八萬。十一年，樗里疾攻魏焦，降之。』則焦與曲沃同在十一年拔明矣，而傳云八年拔之，不同。王劭按：《本紀》、《年表》及此傳，三處記秦伐國並不同，又與《紀年》不合，今亦殆不可考。」《紀年》所記當與秦取曲沃及焦有關，《路史國名紀》戊注引《紀年》：「魏襄王六年，秦取我焦。」《史記六國年表》：秦惠文王九年「圍焦降之」，當魏襄王六年，與《路史》所引合，詳本書附錄三。王劭所云今已不詳，姑附於此。《存真》、《輯校》、《訂補》未收。附三《路史》所引《紀年》輯證次序據《訂補》一《汲紀年》：帝王之沒皆曰陟。《發揮》卷五案：韓愈《黃陵廟碑》云：「舜陟方乃死。余謂《竹書紀年》帝王之沒皆曰陟。陟，昇也。」此引《紀年》乃韓氏隱括之語。《路史》所引見《辨帝舜塚》條，又引《黃陵廟碑》文，所本即此。二《汲書》亦云：黃帝死七年，其臣左徹乃立顓頊。《後紀》卷六《汲書》云：左徹乃立顓帝。《後紀》卷五注案：陳逢衡《竹書紀年集證》卷四九云：「案《博物志》云：『黃帝登仙，其臣左徹者，削木象黃帝，帥諸侯以朝。七年不還，左徹乃立顓頊，左徹亦仙去也。』夫顓頊之於黃帝，世代懸隔，焉得云七年即立顓頊乎？」「疑羅氏誤引《博物志》以為《汲書》也。」三《竹紀年》云：堯元年丙子。《後紀》卷一注案：《隋書律曆志》引《竹書紀年》曰：「堯元年景丙子。」四《竹書紀年》以為堯之末年，德衰，為舜所囚。《發揮》卷五注案：羅氏云：「鄄城東北五里有堯城。」其下即引《竹書紀年》云云，又云：「《寰宇記》以載言所錄，不欲去。」蓋轉引自《太平寰宇記》。參見《五帝紀》。五《竹書》謂舜既囚堯，偃塞丹朱於此，使不得見。《發揮》五注案：羅氏云：「濮陽有偃朱城。」其下即引《竹書》云云，亦轉引自《太平寰宇記》，參上條。六《竹書》云：放帝丹朱于丹水。《後紀》卷一注案：《山海經海內南經》郭注引《竹書》曰：「后稷放帝朱于丹水。」七《竹書》、《郡國志》等皆言帝葬蒼梧。《發揮》卷五案：《史通疑古》云：「《虞書堯典》又云：『五十載陟方乃死。』注云：『死蒼梧之野，因葬焉。』」《路史》所云見《辨帝舜塚》條，又云「人風婐劃，地氣高瘴」，即《疑古》語，疑本《史通》而誤。八癸北氏虞帝之第三妃，而二女者，癸北氏之出也，一曰宵明，一曰燭光。見諸《汲簡》。《餘論》卷九九《紀年》、《墨子》言：龍生廣，夏冰，雨血，地坼，及日夜出，晝不見。《後紀》卷一二注案：《通鑑外紀》卷一注引《汲冢紀年》曰：「三苗將亡，天雨血，夏有冰，地坼及泉，青龍生于廟，日夜出，晝日不出。」《訂補》以為《路史》注疑有誤字，「廣」當是「」，即「廟」字。一《汲古文》云：聞不居陽翟。《後紀》卷一二注案：陳逢衡《竹書紀年集證》卷四九云：「《漢書地理志》：『潁川郡陽翟，夏禹國。』臣瓚曰：『《世本》：禹都陽城。《汲郡古文》亦云：居之。不居陽翟也。』竊意『不居陽翟』當是瓚語，所以釋陽城之為禹都，而辨《地志》陽翟為夏禹國之誤也。羅苹不察，乃於《路史夏后紀》『封之高密以處於櫟』下注云：『《地志》：陽翟，夏禹國，或云都之，非也。故《汲古文》云：聞不居陽翟。』竟以此語為《紀年》本文，誤矣。」《訂補》亦據此為說。《路史》此條本於《漢書地理志》注，而誤讀瓚語。一一《竹書紀年》：黃帝至禹，為世三十。《發揮》卷三一二《紀年》：禹立四十五年。《後紀》卷一二注案：《太平御覽》卷八二引《紀年》曰：「禹立四十五年。」《輯校》、《訂補》失輯。一三帝啟曰會。注：見《紀年》。《後紀》卷一三上一四《紀年》：啟登后九年，舞九韶。《後紀》卷一三上注案：《山海經大荒西經》注引《竹書》曰：「夏后開舞九招也。」「九招」即「九韶」。一五既征西河。注：《紀年》在二十五年。《後紀》卷一三上西河。后啟征之。見《紀年》。《國名紀》己案：《北堂書鈔》卷一三引《紀年》云：「啟征西河。」一六《紀年》：啟二十九年，年九十八。《後紀》卷一三上注案：《真誥》卷一五引《竹書》云：「啟即位三十九，亡年七十八。」《路史》當本此，互有誤字。一七《汲冢古文》：太康居斟尋。乃失邦。《後紀》卷一三上注案：《水經巨洋水注》、《漢書地理志》注、《史記》《夏本紀》《周本紀》正義引《汲郡古文》或《汲冢古文》云：「太康居斟尋。」「乃失邦」三字，當本《尚書五子之歌》序：「太康失邦。」一八《汲書》：羿、桀皆居斟尋。《後紀》卷一三上注案：《水經巨洋水注》、《漢書地理志》注、《史記》《夏本紀》《周本紀》正義引《汲郡古文》或《汲冢古文》云：「太康居斟尋，羿亦居之，桀又居之。」一九征淮、畎。注：淮夷、畎夷。《紀年》云：元年。《後紀》卷一三上案：《太平御覽》卷八二引《紀年》云：「帝相即位，元年，征淮夷。」《後漢書西羌傳》云：「后相即位，元年，乃征畎夷。」二二年，征風、黃夷。七年，于夷來賓。注：並《紀年》。《後紀》卷一三上案：《太平御覽》卷八二引《紀年》云：「帝相即位，二年，征風夷及黃夷。」《後漢書東夷傳》注引《竹書紀年》云：「七年，于夷來賓。」二一《汲古文》云：相居斟灌。《後紀》卷一三上注案：《水經巨洋水注》引《汲郡古文》云：「相居斟灌。」二二方夷來賓，獻其樂舞。注：《後漢書》及《汲紀年》。《後紀》卷一三下注案：《後漢書東夷傳》注引《竹書紀年》云：「后少康即位，方夷來賓。」又《東夷傳》云：「自少康已後，世服王化，遂賓於王門，獻其樂舞。」二三《紀年》：帝宁居原，自原遷于老王。《後紀》卷一三下注案：影宋蜀刻本《太平御覽》卷八二引《紀年》云：「帝宁居原，自遷于老王。」「老王」為「老丘」之誤，鮑刻本作「老丘」。所據他宋本作「老丘」，或鮑氏所改，今不可知。《路史》沿蜀刻《御覽》之誤，可證所據確為《御覽》。二四《紀年》云：夏柏杼子之東征，獲狐九尾。《後紀》卷一三下注案：《太平御覽》卷九九引《書紀年》云：「夏伯杼子東征，獲狐九尾。」二五帝槐，一曰芬，是為祖武，立三歲而東九夷來御。注：畎、于、方、黃、白、赤、玄、風、陽凡九，見《竹書》及《後漢書》。《後紀》卷一三下案：《後漢書東夷傳》云：「夷有九種，曰畎夷、于夷、方夷、黃夷、白夷、赤夷、玄夷、風夷、陽夷。」注引《竹書紀年》曰：「后芬發即位，三年，九夷來御。」二六帝槐二十有六歲陟。注：《紀年》：四十四年。《後紀》卷一三下案：《太平御覽》卷八二引《紀年》曰：「后芬立四十四年。」二七芒如之元年，首以玄圭賓于河。注：見《紀年》。《紀年》云：東狩于海，獲大魚。《後紀》卷一三下注案：《太平御覽》卷八二引《紀年》曰：「后芒即位，元年，以玄珪賓于河。東狩于海，獲大魚。」二八《紀年》：后亡陟，年五十八。《後紀》卷一三下注案：《太平御覽》卷八二引《紀年》曰：「后芒陟位，五十八年。」二九帝洩二十有一歲，六夷來御，於是始加爵命。注：畎、白、赤、玄、風、陽之六夷也。《紀年》云：繇是服從。《後紀》卷一三下注案：《後漢書東夷傳》注引《竹書紀年》曰：「后泄二十一年，命畎夷、白夷、赤夷、玄夷、風夷、陽夷。」又《西羌傳》云：「至於后泄，始加爵命，由是服從。」《路史》所引「繇是服從」四字，乃《後漢書西羌傳》文，誤為《紀年》。三后洩二十歲陟。注：《紀年》：二十一。《後紀》卷一三下三一帝不降六歲，伐九苑。注：《紀年》。《後紀》卷一三下案：《太平御覽》卷八二引《紀年》曰：「不降即位，六年，伐九苑。」三二帝不降五十有九歲陟。注：《紀年》六十九。《後紀》卷一三下案：《太平御覽》卷八二引《紀年》：「不降即位，六十九年。」三三帝胤甲。注：見《汲紀年》。《後紀》卷一三下注案：《太平御覽》卷八二引《紀年》曰：「帝廑一名胤甲。」《路史》同卷又云：「帝廑一曰頓，立二十歲而陟，子胤甲立。」以胤甲為帝廑子，與《紀年》異。《存真》誤引《路史》文，以為出於《紀年》，反以《御覽》所引為誤。《輯校》從《御覽》之說，不列胤甲一代，補以孔甲，是。《訂補》改從《存真》。三四胤甲在位四十歲，後居西河，天有祅孽，十日並照於東陽，其年胤甲陟。注：以上《紀年》。《後紀》卷一三下案：《太平御覽》卷四引《汲冢書》曰：「胤甲居於河西，天有妖孽，十日並出。」又卷八二引《紀年》曰：「帝廑一名胤甲，即位，居西河，天有妖孽，十日並出。」《通鑑外紀》卷二注引《汲冢紀年》曰：「胤甲即位，居西河，十日並出，其年胤甲陟。」三五《紀年》云：后昊立三年。《後紀》卷一三下注案：《太平御覽》卷八二引《紀年》曰：「后昊立三年。」三六帝敬發一曰惠。注：見《紀年》。是為后敬。注：同上。《後紀》卷一三下案：《太平御覽》卷八二引《紀年》曰：「后發一名后敬，或曰發惠。」三七帝敬發其始即繼，諸夷式賓，獻其樂舞。注：《紀年》云：元年。《後紀》卷一三下案：《太平御覽》卷七八引《竹書紀年》曰：「后發即位，元年，諸夷賓于王門，諸夷入舞。」《後漢書東夷傳》云：「少康已後，世服王化，遂賓于王門，獻其樂舞。」《通鑑外紀》卷二云：「發，諸夷賓于王門，獻其樂舞。」注：「《紀年》曰：元年。」是「獻其樂舞」四字，乃《外紀》襲自《東夷傳》，《路史》又襲自《外紀》，非《紀年》原文。三八帝履癸又命扁伐岷山氏，岷山莊王以二女御焉。愛而無子，乃刻之苕華，而元妃于洛。注：二女曰琬，曰琰，刻名苕華之玉。詳《焞煌紀年》。《後紀》卷一三下案：《事類賦》注卷九引《燉煌紀年》：「桀伐岷山，岷山女於桀二女，曰琬，曰琰。桀愛二女，無子，刻其名於苕華之玉，苕是琬，華是琰。」《燉煌紀年》之稱僅見《事類賦》注此條，《路史》顯從該書轉引。《太平御覽》卷八五引此條作《燉煌高納之郡府紀年》，燉煌高納之郡府或是藏書者。三九《汲冢古文冊書》云：桀飾傾宮，起瑤臺，作瓊室，立玉門。《發揮》卷六案：《文選吳都賦》注：引《汲郡地中古文冊書》云：「桀作傾宮，飾瑤臺，紂作瓊室，立玉門。」此為李善所采劉淵林舊注。淵林名逵，西晉惠帝時人，當目《竹書》，《汲郡地中古文冊書》之稱亦僅見此。所謂《汲冢古文冊書》即源於《汲郡地中古文冊書》，本條亦係引自劉注。四關龍逢，其在《竹書》，始以為諫瑤臺。逮汲冢張華書則更以為諫長夜之宮，而薦之以必亡之語。《發揮》卷六案：《存真》云：「《路史發揮》曰：『關龍逢之死，《竹書》以為諫瑤臺。』又云：『汲冢張華書更以為諫長夜之宮。』今案《博物志》曰：『夏桀之時，為長夜宮于深谷之中，男女雜處，十旬不出聽政。天乃大風揚沙，一夕填此宮谷。又飾瑤臺，關龍逢諫桀曰：吾之有民，如天之有日，日亡我則亡。以龍逢為妖言而殺之。其後山復于谷，下反在上。耆老相與諫桀，又以為妖言而殺之。』據《路史》，是《博物志》此條本於《竹書》也。」朱右曾本不信羅氏父子得見《竹書》，今反據《路史》以證《博物志》此條本於《竹書》，誤。《路史》稱「汲冢張華書」，蓋誤以為《博物志》一書出於汲冢，前引「黃帝死七年」條亦以《博物志》為《汲書》，與此同誤。四一《汲紀年》：桀末年，社坼裂。《後紀》卷一三下注案：《太平御覽》卷八八引《書紀年》曰：「夏桀末年，社坼裂，其年為湯所放。」四二《汲紀年》：并窮、寒四百七十二年。《後紀》卷一三下注案：《太平御覽》卷八二引《紀年》曰：「自禹至桀十七世，有王與無王，用歲四百七十一年。」四三《紀年》：湯七年九征。《後紀》卷一三下注案：《太平御覽》卷八三引《紀年》曰：「湯有七名而九征。」四四《竹紀年》云：仲壬即位，居亳，其卿士伊尹。《發揮》卷五注案：杜預《春秋經傳集解後序》云：「《紀年》又稱：殷仲壬即位，居亳，其卿士伊尹。」四五《竹紀年》云：仲壬崩而立太甲，伊尹放太甲于桐，乃自立。《發揮》卷五注案：杜預《春秋經傳集解後序》云：「《紀年》又稱：仲壬崩，伊尹放大甲于桐，乃自立也。」四六《竹紀年》云：伊尹即位，太甲三年，太甲潛出自桐，殺伊尹，乃立其子伊陟、伊奮，命復其父之田宅而中分之。《發揮》卷五注案：杜預《春秋經傳集解後序》引《紀年》云：「太甲七年，太甲潛出自桐，殺伊尹，乃立其子伊陟、伊奮，命復其父之田宅而中分之。」四七庇，祖乙勝即居之。注：《紀年》。《國名紀》丁注案：《太平御覽》卷八三引《紀年》云：「祖乙勝即位，是為中宗，居庇。」四八南庚更自庇遷奄。注：《紀年》。《國名紀》丁案：《太平御覽》卷八三引《紀年》曰：「南庚更自庇遷于奄。」四九《紀年》：盤庚旬自奄遷于北冢，曰殷虛。《國名紀》丁案：《太平御覽》卷八三引《紀年》曰：「盤庚旬自奄遷于北蒙，曰殷。」五《竹書紀年》：武王年五十四。《發揮》卷四案：《訂補》云：「《真誥》十五引《竹書》作『年四十五』，疑有倒誤。今本《紀年》亦作『年五十四』。」案所見今本《紀年》多作「九十四」，雷學淇《考訂竹書紀年》卷四云：「年九十四，《路史》及《通鑑前編》引作『年五十四』。何本、陳本同。閣本作『年八十四』，大字本、吳本、張本作『年九十四』。」其作「五十四」者，疑據《路史》、《通鑑前編》所改。五一《汲紀年》云：昭王末年，夜有五色光貫于紫微。其年，王南巡不返。《發揮》卷三注案：《太平御覽》八七四引《書紀年》曰：「周昭王末年，夜有五色光貫紫微。其年，王南巡不返。」五二，穆王伐之，大起九師，東至九江，蚖蟬為梁，在江東矣。注：《紀年》：四十七年。《國名紀》己案：《太平御覽》卷三五引《紀年》：「周穆王四十七年，伐紆，大起九師，東至於九江，比黿以為梁。」五三《汲冢紀年》云：共伯和即干王位。《發揮》卷二注案：《莊子讓王篇》釋文引《紀年》：「共伯和即干王位。」五四《紀年》：晉武公七年，芮伯萬之母芮姜逐萬，萬奔魏。《國名紀》戊注案：《水經河水注》引《紀年》云：「晉武公七年，芮伯萬之母芮姜逐萬，萬出奔魏。」五五《紀年》：晉武公八年，周師、虢師圍魏，取芮伯而東之。《國名紀》戊注《紀年》又云：桓王十二年秋，秦侵芮。冬，王師、秦師圍魏，取芮伯而東之。《國名紀》戊注案：《路史》同時所引兩條，第一條本《水經河水注》引《紀年》：「晉武公八年，周師、虢師圍魏，取芮伯萬而東之。」此屬古本。第二條所引除多一「冬」字外，則全同今本。似羅氏父子當日確見有《紀年》一書，其本於東周仍用周年，與古本用晉年者異；周王之軍作「王師」，與古本作「周師」者亦異，然與今本則皆同。洪頤烜《校正竹書紀年》卷下因謂：「羅泌已見今本。」《路史》一書成於乾道庚寅，即宋孝宗乾道六年公元一一七年，上距南宋建立之始不過四十四年，而此書卷帙繁重，博徵群籍，又決非短期內可成，果如洪氏所論，則今本《紀年》當在南宋初已出現。羅氏父子所引除此條外，復引「桓王十七年」一條見後，以周王紀年與今本同，然不見現存今本，或為後世刻本所脫。洪氏所論疑是。五六《紀年》云：晉武公九年，戎人逆之郟。《國名紀》戊注案：《水經河水注》引《紀年》：「晉武公九年，戎人逆芮伯萬于郟。」五七《紀年》：桓王十七年，楚及巴伐鄧。《國名紀》戊注案：此又以周年紀事，與今本《紀年》同，然不見現存刻本。五八《汲古文》：晉武公滅荀，以賜大夫原氏。《後紀》卷九下注案：《水經汾水注》引《汲郡古文》：「晉武公滅荀，以賜大夫原氏。」五九《紀年》：晉獻公十九年，會虞師伐虢，滅夏陽，虢公醜奔衛，乃命瑕父、呂甥邑于虢都。《國名紀》己注案：《水經河水注》引《竹書紀年》曰：「晉獻公十有九年，獻公會虞師伐虢，滅下陽，虢公醜奔衛，獻公命瑕父、呂甥邑于虢都。」六《竹紀年》「次於郇」者，或云邠之三水栒邑，非也。《國名紀》戊案：《水經涑水注》引《竹書紀年》云：「晉惠公十有五年，秦穆公率師送公子重耳，圍令狐、桑泉、臼衰，皆降于秦師。狐毛與先軫禦秦，至于廬柳，乃謂秦穆公使公子縶來與師言，退舍，次于郇，盟于軍。」六一《紀年》：句踐以晉出公十年卒，鹿郢立，是為鼯與，六年卒。盲姑立，是為不壽，十年卒。朱旬立，是為王翁，三十七年卒。王翳立，三十六年卒，子諸咎殺之。諸枝立，是為孚錯枝。一年，其大夫寺區定亂，立初無余。十二年，寺區之弟思復弒其君莽而立無顓八年。《後紀》卷一三下注案：陳夢家《六國紀年表考證》云：「此隱括《越世家》索隱所引而雜采《越世家》名諡者。」《燕京學報》第三七期頁一八六《史記越世家》索隱所引《紀年》，文繁，不具錄。六二《汲紀年》：晉出公二十二年，河絕于扈。《國名紀》丁案：《水經河水注》曰：「《竹書紀年》：晉出公二十二年，河絕于扈。」永樂大典本作「二十二年」，趙一清、戴震校本改作「十二年」，蓋據今本《紀年》。《路史》所據《水經注》，與大典本同。六三《紀年》：越王朱句二十年，滅滕。《國名紀》甲案：《史記越王句踐世家》索隱引《紀年》：「於粵子朱句三十四年，滅滕。」《訂補》云：「『二十』字疑有脫誤。」六四《紀年》：梁惠九年，晉取泫氏，即《汲書》趙獻子城泫氏者。《國名紀》己案：《水經沁水注》引《竹書紀年》曰：「晉烈公元年，趙獻子城泫氏。」《太平御覽》卷一六三引《竹書紀年》曰：「梁惠王九年，晉取泫氏。」六五《紀年》：晉烈公三年，楚人伐我南鄙，至于上洛。《國名紀》己案：《水經丹水注》引《竹書紀年》曰：「晉烈公三年，楚人伐我南鄙，至于上洛。」六六《紀年》：梁惠成元年，趙成侯偃、韓懿侯若伐我鄈。《國名紀》己案：《水經沁水注》引《竹書紀年》曰：「梁惠成王元年，趙成侯偃、韓懿侯若伐我葵。」六七《竹紀年》：梁惠成二年，齊田壽帥師伐趙，圍觀，觀降。《國名紀》丁注案：《水經河水注》引《竹書紀年》：「梁惠成王二年，齊田壽帥師伐趙，圍觀，觀降。」此據永樂大典本《水經注》，趙一清、戴震校本皆據今本《紀年》改「趙」作「我」，《路史》所引與大典本合。六八梁惠王三年，秦子向命為藍君。注：《紀年》。《國名紀》己案：《水經渭水注》引《竹書紀年》曰：「梁惠王三年，秦子向命為藍君。」六九惠成七年，雨碧于郢。見《紀年》。《發揮》卷二注案：《太平御覽》卷八九引《紀年》：「惠成王七年，雨碧于郢。」七梁惠成八年，雨骨于赤髀，後國飢兵疫。《發揮》二注案：雷學淇《考訂竹書紀年》卷六、朱右曾《存真》及王國維《輯校》皆據《路史》入輯。《訂補》云：「所見嘉慶六年酉山堂刻本、四部備要本《路史》皆如此，不云出《紀年》。但此條自孫之騄、洪頤烜以下皆引作《紀年》，或《路史》舊本有著明出《紀年》者。」《太平御覽》卷八七七引《史記》云：「梁惠成王八年，雨黍于齊。」陳夢家據此，以為「『骨』『赤』二字乃『黍』『齊』之誤，審其體例亦是出於此《史記》而未言所出。」《六國紀年表》，《燕京學報》第三四期頁一八三。疑是。七一長子，紂大史辛申國，今潞之長子縣，《紀年》之尚子也。注：梁惠成十二年，鄭取屯留、尚子。《國名紀》丁案：《太平御覽》卷一六三引《竹書紀年》：「梁惠王十二年，鄭取屯留、尚子。」七二《紀年》：秦封衛鞅于鄔，改曰商。注：梁惠成三十年。《國名紀》己注案：《水經濁漳水注》引《竹書紀年》：「梁惠成王三十年，秦封衛鞅于鄔，改名曰商。」七三《紀年》：鄭侯使韓辰歸晉陽、向，二月城陽、向。注：更名陽為河雝，向為高平。《國名紀》甲案：《水經濟水注》引《汲郡竹書紀年》：「鄭侯使韓辰歸晉陽及向，二月城陽、向，更名陽為河雍，向為高平。」七四《紀年》：魏襄王六年，秦取我焦。《國名紀》戊注案：《史記六國年表》秦惠文王九年：「度河取汾陽、皮氏，圍焦，降之。」正當魏襄王六年，似與此條合，然據《紀年》年次，秦惠文王九年當為魏惠成王後元五年，此條疑非《紀年》文。七五《竹書》云：殷王子亥賓于有易淫焉，有易之君綿臣殺而放之，是故殷上甲微假師于河伯伐有易，之，殺綿臣。《國名紀》己案：《山海經大荒東經注》引《竹書》曰：「殷王子亥賓于有易而淫焉，有易之君綿臣殺而放之，是故殷主甲微假師于河伯以伐有易，滅之，遂殺其君綿臣也。」七六應，《汲古文》云，商時國。《國名紀》己案：《水經滍水注》云：「按《汲郡古文》：殷時已有應國。」七七《汲冢紀年》：梁惠王發逢忌之藪以賜民。《國名紀》甲注案：《漢書地理志》注引臣瓚曰：「《汲郡古文》：『梁惠王發逢忌之藪以賜民。』」七八《紀年》秦伐鄭，次于懷，城殷。《國名紀》丁注《紀年》：秦伐鄭，圍懷、殷。《國名紀》戊案：《水經沁水注》引《竹書紀年》云：「秦師伐鄭，次于懷，城殷。」七九《紀年》作魴，即高邑之地。注：《十道志》云：高邑，趙房子也。《國名紀》己案：《太平御覽》卷一六一引《十道志》曰：「高邑縣，趙房子之邑。《竹書紀年》作『魴子』。」八《竹紀年》：楚吾得及秦師伐鄭，圍綸。《後紀》卷一三下注秦、楚伐鄭，圍綸氏者。注：《汲紀年》三。《國名紀》丁案：《水經伊水注》引《竹書紀年》曰：「楚吾得帥師及秦伐鄭，圍綸氏。」《路史》所引「《汲紀年》三」，「三」疑為「云」字之誤，見《訂補》。八一翟章救鄭，次南屈者。注：《汲古》。《國名紀》戊案：《水經河水注》引《汲郡古文》曰：「翟章救鄭，次於南屈。」